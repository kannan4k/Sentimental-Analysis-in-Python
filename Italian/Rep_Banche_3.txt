 Nagel apre le porte Rcs a Della Valle "Benvenuto chi mette capitali propri"; Rotelli vende un quarto dei suoi diritti, Benetton rinunciaGIOVANNI PONS   557 words22 June 2013La RepubblicaLAREPItalianGruppo Editoriale L´Espresso Spa   MILANO - «Tutti gli azionisti che si impegnano e mettono capitali in Rcs devono poter esprimere la propria opinione e partecipare al tavolo senza steccati tra soggetti del patto e fuori patto», ha detto l'ad di Mediobanca Alberto Nagel; quindi «ben venga il contributo di azionisti come Diego Della Valle a piani attuali o futuri». Ecco la conferma che si aspettava da qualche settimana. Il fondatore della Tod's ha riallacciato i rapporti con piazzetta Cuccia e con Intesa Sanpaolo, le banche azioniste di Rcs che hanno promosso l'aumento di capitale da 400 milioni senza il quale la casa editrice sarebbe entrata in procedura concorsuale. E ora sia Nagel che Giovanni Bazoli sono d'accordo affinchè Della Valle assuma una posizione di primo piano nell'azionariato in modo da pilotarne il rilancio. Il patto di sindacato, inoltre, è in via di scioglimento: «Prima lo si rivede meglio è - ha detto ancora Nagel - la tipologia dei patti tipo quello di Rcs mettono un pò a disagio i partecipanti, perchè hanno bardature concepite nel passato».E anche la revisione del piano industriale messo a punto dall'ad Pietro Scott Jovane è un passo su cui ormai si è coagulato un certo consenso, se si esclude il presidente della Fiat John Elkann. Lo si farà ad aumento concluso, come ha ricordato ancora Nagel: «Non ci sono i margini temporali durante un aumento di capitale per cambiare il piano, ma c'è tutta la disponibilità a ragionare appena finito l'aumento di capitale».Fatto sta che la mappatura dell'azionariato non è ancora chiara e la si avrà soltanto il 6 luglio quando tutti i diritti saranno stati sottoscritti. L'incognita maggiore riguarda i diritti di opzione in mano a Giuseppe Rotelli, che ieri in risposta alle richieste della Consob ha dichiarato di averne venduti una parte, 4,6 milioni su un totale di 18 milioni.Ma è buio fitto su chi li abbia acquistati. Non sono sicuramente le banche partecipanti al consorzio dell'aumento, potrebbe essere un broker indipendente che poi li girerà a Della Valle se esiste un accordo già fatto tra quest'ultimo e Rotelli. I Benetton, titolari di un altro 4,9%, hannoa loro volta fatto sapere che non eserciteranno i diritti ma allo stesso tempo non li hanno ancora venduti.Anche questa quota potrebbe essere stata opzionata dal patron della Tod's. Al contrario Pirelli ha ribadito che sottoscriverà tutta la sua quota parte mantenendo la partecipazione al 5,3 o 5,4%.Lo stesso farà Mittel per la sua quota di pertinenza, pari all'1,3% delle azioni ordinarie. Se Della Valle riuscirà a raccogliere e poi sottoscrivere almeno una parte dei diritti in mano a Rotelli e Benetton potrebbe il 6 luglio prossimo diventare il primo azionista della casa editrice con una quota vicina al 22%. E poi trattare con Mediobanca e Intesa Sanpaolo da una posizione di forza la revisione del piano industriale che potrebbe non essere più farina del sacco dell'attuale amministratore delegato. Nella fase 2 potrebbe poi scendere in campo anche Andrea Bonomi con il fondo Investindustrial per rilevare parti o asset messi in vendita, ma ogni discorso al riguardo è oggi prematuro. © RIPRODUZIONE RISERVATADocument LAREP00020130622e96m0001q
Mediobanca fuori dai salotti buoni il 3% di Generali a un fondo sovrano; La Borsa reagisce male al piano industriale: -9,4%VITTORIA PULEDDA   519 words22 June 2013La RepubblicaLAREPItalianGruppo Editoriale L´Espresso Spa   MILANO - Meno salotti buoni («Definizione degli anni Novanta», taglia corto l'ad Alberto Nagel) dunque meno partecipazioni - per due miliardi su 4 di capitalizzazione e 6 di patrimonio netto - uscita dai patti di sindacato appena possibile e, sul versante opposto, molta più banca.Banca retail, banca per le imprese, asset management, compresa una divisione nuova di zecca dedicata al mondo dei prodotti alternative (hedge fund e dintorni) pensati apposta per le società e più estero.E' questa la sintesi del nuovo piano industriale di Mediobanca, al 2016, già conosciuto nelle linee guida ma con un corollario forse non del tutto previsto: il bilancio che si chiude al 30 giugno segnerà una perdita di 200 milioni, frutto dell'adeguamento a valore di mercato delle partecipazioni potenzialmente vendibili: tutte, ad eccezione di Generali; una scelta che ha comportato svalutazioni per 400 milioni concentrate su Telco e su Rcs (su Pirelli c'è una plusvalenza).Mediobanca si appresta anche a cedere il 3% di Generali (restando al 10%) nei prossimi tre anni: la decisione è ancora subordinata all'ok ufficiale di Banca d'Italia, però ormai sembra certo che i vincoli di Basilea 3 - in vigore dal 2014 - saranno in versione attenuata per i prossimi 10 anni, dunque non è necessario smontare tutta la quota di Trieste. Una cessione che potrebbe essere fatta in blocco: «Avevo in mente un fondo sovrano asiatico o di un'area ad alta crescita», ha spiegato Nagel. Per quanto riguarda Telecom, il numero uno di Mediobanca ha spiegato che verrà data «comunicazione a settembre per la scissione di Telco e questo farà bene agli azionisti e a Telecom, che potrà partecipare al processo di consolidamento del settore». E ancora: «Rimanere sarebbe negativo per gli azionisti Telco e la stessa Telecom, dobbiamo creare un azionariato coerente coni concorrenti esteri: Telco ha rappresentato un periodo transitorio». Per quanto riguarda le trattative con i cinesi, Nagel ha sottolineato che «a noi e a Telco non è arrivata nessuna proposta» mentre sullo spin off della rete ha sostenuto che «i vantaggi non sono per niente ovvi» e che questi saranno valutabili solo «a fine processo, non prima».Negativa la prima reazione del mercato al piano: il titolo ha perso il 9,42% tra volumi piuttosto sostenuti. Gli operatori parlano da un lato di delusione per la mancanza di novità dal punto di vista strategico e dall'altro di una dose di scetticismo sulla capacità di Piazzetta Cuccia di realizzare una crescita annua del 10% di ricavi bancari,a 2,1 miliardi nel 2016, in un contesto non brillante per l'economia; tuttavia, bisogna anche ricordare che il titolo aveva corso molto nelle ultime due settimane. Gli altri numeri del piano indicano un Roe al 2016 al 10-11%, un Core tier 1 all'1112% e un pay out del 40%, un costo del credito a 150 punti base e ricavi dalle attività di asset management pari al 15% dei ricavi bancari del gruppo (al 2018).© RIPRODUZIONE RISERVATADocument LAREP00020130622e96m0001n
Mediobanca esce dai patti Telco, Rcs e Pirelli; La svolta nel nuovo piano di Nagel. DellaValle:"Bazoli perbene, Elkann non è stratega"SARA BENNEWITZ   587 words21 June 2013La RepubblicaLAREPItalianGruppo Editoriale L´Espresso Spa   MILANO - Il cda di Mediobanca ha approvato all'unanimità il nuovo piano industriale presentato dall'ad Alberto Nagel, nel quale è previsto che l'istituto di piazzetta Cuccia esca, alla prima scadenza utile, da tutti i patti di sindacatoa cui ha vincolato le sue partecipazioni, e precisamente da Telco, Rcs e Pirelli. La scadenza più ravvicinata è quella di Rcs, dove è in corso l'aumento di capitale da 400 milioni, alla fine del quale i soci principali potrebbero decretare lo scioglimento anticipato dell'accordo di sindacato. I riflettori sono puntati su Diego Della Valle che ieri sera durante la trasmissione "2Next"ha detto: «Su Bazoli vorrei dire che merita rispetto, perchè è una persona perbene, vogliamo un piano serio, e ragionando con le banche ci si può sedere e vedere se si riesce veramente a fare un piano che possa dare un futuro. Se il piano andrà in questa direzione noi ci saremo altrimenti potremo fare altri ragionamenti». Duro invece il giudizio di Della Valle su John Elkann, socio al 10% di Rcs attraverso la Fiat: «Diciamo che deve ancora mangiare tante pagnotte prima di potersi permettere di fare lo stratega di cose più grandi di lui come questa. Ci ha provato e si è visto la frittata che ha fatto».Ma poiché vi è molta incertezza sulla mappatura finale dell'azionariato ieri sera la Consob ha chiesto a tutti gli azionisti sopra il 2% di dichiarare immediatamente l'esercizio dei diritti di opzione, quando lo faranno. Ieri il titolo Rcs ha perso un altro 11% a 1,68 euro con i diritti crollati del 58% a 0,11 euro ma con scambi in forte aumento. Dal canto suo Telecom Italia ha aggiornato il nuovo minimo storico a 0,509 euro (meno 4,56%) nel giorno in cui Mediobanca - che della società presieduta da Franco Bernabè indirettamente possiede il 2,6% del capitale, iscritto a bilancio a 1,2 euro - conferma che a settembre chiederà la scissione proporzionale di Telco. Lo scivolone in Borsa è da attribuire all'elevato debito del gruppo che risente dello spread, ma anche di uno studio di Citigroup che ha tagliato il prezzo obiettivo a 0,55 euro ipotizzando che la trattativa per fondersi con 3 Italia possa naufragare. In realtà i vertici di Telecom sono orientati a discutere l'opzione nel consiglio convocato per il 4 luglio, dove si esamineranno anche i dati preliminari del secondo trimestre influenzati da un altro brusco calo della telefonia mobile. Bernabè continua a ritenere che l'opzione 3 Italia sia interessante e che ci sia margine per trovare un prezzo giusto. I soci di Telco sono invece scettici al riguardo. Ma secondo fonti finanziarie, chi a questo punto non vorrebbe stringere sui tempi è proprio il magnate cinese Li Ka-Shing, il quale non ha ancora formalizzato i dettagli della sua offerta. In vista della scissione di Telco attesa per settembre, che scioglierà i legami che blindano il 22,4% del gruppo, il numero uno di H3G preferirebbe aspettare che si consumasse il divorzio tra i soci italiani e la spagnola Telefonica (che indirettamente ha il 10% di Telecom), per poi andare a trattare l'acquisto dei pacchetti dei singoli azionisti per cercare di diventare il primo socio. Pertanto il matrimonio tra Tim e 3Italia sembra comunque rimandato non prima della primavera 2014 quando la scissione di Telco diventerà operativa.Document LAREP00020130621e96l0001o
Mps, il Tesoro accelera sull'addio al tetto del 4% e sul piano "Monti Bond"; Presentato alla Ue lo schema di salvataggioVITTORIA PULEDDA   556 words18 June 2013La RepubblicaLAREPItalianGruppo Editoriale L´Espresso Spa   MILANO - Il piano di ristrutturazione di Mps è approdato a Bruxelles. E in attesa di una risposta da parte della Commissione, emergono alcuni paletti di cui il Tesoro siè reso garante: in primis, l'abolizione del tetto del 4% al possesso azionario, Fondazione esclusa. Ma andiamo per gradi.La risposta della Commissione dovrebbe arrivare entro la fine di agosto (forse, anche prima della pausa estiva). La banca ha aspettato invece fino all'ultimo (ieri scadevano i termini) per consegnare il nuovo piano industriale per il salvataggio di Rocca Salimbeni al Ministero dell'Economia, che provvede a trasmetterlo alla Commissione. Da lì dovrà arrivare il via libera ufficiale e definitivo ai Monti Bond; quei 4,07 miliardi senza i quali i conti dell'Mps non starebbero in piedi. Non può essere data per scontata la risposta di Bruxelles; comunque, in astratto c'è da ritenere che in questi mesi i colloqui tra le parti (per rivedere il precedente piano industriale, stilato prima che venissero chiesti i Monti bond) siano stati numerosi e che dunque il testo definitivo non sia una sorpresa per la Commissione.Quello che è certo è che gli impegni presi non sono di poco conto. A partire dall'abolizione al tetto del possesso azionario entro il 4%, che sarà oggetto dell'assemblea straordinaria che si terrà il 18 luglio (è probabile che si svolga proprio in prima convocazione).Ebbene, dalla relazione in vista dell'assemblea, messa ieri on line sul sito della banca, si legge che non solo la Banca d'Italia aveva sollecitato l'abolizione del tetto, nell'ottobre 2012, ma ben più di recente, il 13 giugno scorso, era stata recapitata a Rocca Salimbeni una lettera in cui il Tesoro ricordava che la Repubblica Italiana si è fatta garante degli impegni presi con la Commissione. E «tra tali impegni, il Mef richiama quello di assicurare la convocazione dell'assemblea straordinaria della Banca nel corso del prossimo mese di luglio per rimuovere il limite di possesso azionario del 4%». E ancora: «in caso di mancato rispetto degli obblighi assunti, la Commissione potrebbe ritenere il predetto intervento finanziario pubblico non compatibile con il quadro comunitario in materia di aiuti di Stato e disporne il recupero». Insomma, Via XX settembre ricorda che l'abolizione del tetto che deve essere approvato quanto prima e la banca incassa un viatico forte nei confronti dei non pochi mugugni che si erano levati in città.Smentite, invece, le voci su una delega per l'aumento di capitale da uno a due miliardi. La Fondazione Montepaschi in particolare ha negato che la cosa sia stata oggetto di colloqui tra i vertici di Mps e la Fondazione, per «il semplice fatto che non c'è stato, in tempi recenti, nessun incontro del presidente Profumo e dell'ad Viola con la Deputazione generale». Infine, ieri con il deposito del ricorso di Francesco Gaetano Caltagirone, tutti gli ex vertici di Mps si sono rivolti al Tar del Lazio per contestare le sanzioni per oltre 5 milioni di euro inflitte da Bankitalia. Il Tar ha fissato al 3 luglio l'udienza dei ricorsi dell'ex presidente Giuseppe Mussari e dall'ex membro del Consiglio direttivo Gian Luca Baldassarri.© RIPRODUZIONE RISERVATADocument LAREP00020130618e96i0001q
BANCHE CHE PRESTANO A SE STESSETITO BOERI   1,138 words17 June 2013La RepubblicaLAREPItalianGruppo Editoriale L´Espresso Spa   (segue dalla prima pagina)ISEMPRE più numerosi italiani che, in quanto capifamiglia o imprenditori, si sono visti recentemente negare un prestito dalla loro banca, speriamo saltino a piè pari in questi giorni le pagine di economia dei giornali.Aleggerle con cura rischierebbero un travaso di bile. Gli articoli che costeggiano le quotazioni di Borsa narrano tre vicende apparentemente slegate tra di loro, ma che hanno un comune denominatore: in barba al conclamato merito di credito e al forte incremento delle sofferenze bancarie, le nostre maggiori banche continuano a finanziare chi ha ampiamente dimostrato di saper unicamente accumulare debiti su debiti non mettendoci nulla o quasi di tasca sua. E se trascuriamo l'incompetenza dei nostri banchieri e le loro ambizioni politiche, l'unica spiegazione che è possibile dare per questo comportamento è che le nostre banche prestano solo alle società di cui sono azioniste.La prima vicenda è quella che vede Banca Intesa e Unicredit offrire il loro sostegno a Marco Tronchetti Provera nella sua contesa per mantenere il controllo di Pirelli, società di cui è attualmente il monarca assoluto (abbinando la carica di Presidente a quella di Amministratore delegato) pur detenendo meno del5 per cento del capitale, grazie al solito gioco di scatole cinesi. Tronchetti Provera in questi anni non ha certo dato grande esempio delle sue capacità manageriali, producendo debiti a mezzo di debiti sia con l'operazione Telecom che con gli immobili di Pirelli Real Estate, ora Prelios. Nonostante questo, coi suoi 61.000 euro al giorno, continua a essere uno dei manager più pagati in Italia. Per evitargli la fine degli esodati, Banca Intesa e Unicredit hanno finanziato in questi giorni un'Opa di 80 milioni di euro sulla Camfin, la holding di 15 dipendenti immediatamente a monte di Pirelli, acquisendo quote nelle altre società della piramide per un investimento complessivo non lontano dai 250 milioni di euro. L'operazione ha portato all'uscita di scena dei soci antagonisti di Tronchetti Provera, i Malacalza, che hanno venduto le loro quote. Diabolico soprattutto il perseverare di Banca Intesa che oggi è disposta a finanziare un oneroso leveraged buyout del gruppo per tenere Tronchetti Provera in sella, dopo averlo già salvato in occasione della sua uscita dalla disastrosa operazione in Telecom.La seconda vicenda è quella del presunto risanamento ... di Risanamento, società immobiliare quotata in Borsa. Banca Intesa, Unicredit, Banco Popolare, Mps e Bpm, intervenuti per evitare che la società portasse i libri in tribunale, hanno dapprima concesso a chi aveva portato la società sull'orlo del fallimento, Luigi Zunino, il diritto di poter esercitare un'opzione per riprendersi il controllo di Risanamento. Era stato del resto proprio grazie a Banca Intesa, Banco Popolare e Unicredit, che Zunino aveva potuto gestire un impero (coinvolto in diverse vicende giudiziarie) e accumulare debiti per 3,5 miliardi di euro mettendo di tasca propria e di sua moglie solo 421.000 euro. Oggi addirittura le banche sarebbero disposte a finanziare un'Opa di Zunino su Risanamento, che gli permetterebbe di riprendere il controllo della società ancora prima e a costi molto più contenuti che esercitando l'opzione. È una vicenda che ricorda il rientro vent'anni fa di un altro discusso immobiliarista, Salvatore Ligresti, alla guida di Premafin, grazie a un aumento di capitale sostenuto da Mediobanca. Sappiamo poi com'è andata a finire. Anche in questo caso, dunque, la storia si ripete. E i precedenti sono tutt'altro che incoraggianti. La terza vicenda è quella che vede un pool di banche creditrici (Intesa, Unicredit, Ubi, Bpm e Mediobanca) impegnate a sostenere l'aumento di capitale di Rcs MediaGroup, gruppo editoriale che ha accumulato un miliardo di debiti negli ultimi 10 anni e che era a un passo dal portare i libri in tribunale. Trattandosi del gruppo che pubblica il maggiore concorrente di questo giornale, mi astengo da un giudizio di merito sul piano.C'è comunque una postilla molto eloquente sul trattamento di favore riservato dalle nostre banche ai soliti noti. Banca Intesa ha deciso non solo di partecipare all'aumento di capitale per una quota superiore a quella che le spetta, ma anche di remunerare i membri del patto di sindacato alla guida di Rcs che le cederanno i loro diritti di opzione, quando il valore di questi diritti inoptati dovrebbe tendere rapidamente a zero. Chissà cosa ne pensano gli azionisti di Intesa di questo regalo.La ragione per cui le nostre banche si dissanguano per parteciparea imprese che sono fonti di sicure perdite è che vogliono rimandare la pulizia dei loro bilanci. Essendo al contempo azioniste e creditrici di queste società, hanno tutto l'interesse a tenerle in vita. Quando una banca interviene in un'impresa sia con capitale che con credito si instaura un conflitto di interessi e una distorsione a favore di questa impresa. Perché se l'impresa di cui la bancaè proprietariao ha una quota di minoranza perde, la banca perde due volte.Perde in termini di sofferenza e perde in termini di mancati dividendi.E quindi la banca stessa farà di tutto per evitare che ciò accada, concedendo spesso credito quasi illimitato alle imprese di cui è proprietaria.Il credit crunch che stiamo vivendo rende questo sistema insostenibile perché tiene in vita moltiplicatori di debito e impedisce di fornire linfa vitale a chi oggi potrebbe creare lavoro e valore. Sarebbe bello se il "decreto del fare" contenesse una semplice norma che vieti al sistema bancario la partecipazione in società industriali e in servizi di pubblica utilità e che promuova la cessione di questi crediti incagliati a chi ha meno conflitti di interesse e,a differenza delle banche, se ne intende di ristrutturazioni. Bene che il sistema bancario si specializzi nell'intermediazione finanziaria e nel credito, dato che è proprio il core business di una banca la concessione di credito. Sono misure a costo zero per le casse dello Stato che libererebbero risorse fondamentali per il nostro sistema produttivo. Ma non troviamo alcuna traccia di queste misure negli 80 provvedimenti varati due giorni fa dal Consiglio dei ministri. Ci sono tante cose, come al solito senza priorità, da fare, ma non fermeranno certo il declino. Mentre il movimento 5Stelle, che ha il merito di avere contribuito a denunciare i conflitti di interesse che paralizzano il nostro sistema finanziario, è anch'esso impegnato in una lotta di potere. Al posto delle parti correlate, si confronta con partiti collegati verso cui singoli o interi gruppi di parlamentari possono migrare col proprio seggio e diaria, ma la sostanza non cambia. Di piani industriali per il rilancio di un progetto e soprattutto di un Paese, di cose da imporre nell'agenda politica sfruttando il proprio peso parlamentare proprio non c'è traccia. La lotta per il potere, fine a se stesso, deve essere tremendamente più avvincente anche per loro.Document LAREP00020130617e96h0005g
Quando le banche prestano a se stesse; Il casoTITO BOERI   1,206 words17 June 2013La RepubblicaLAREPItalianGruppo Editoriale L´Espresso Spa   ROMA - Berlusconi rivendica al Pdl il "decreto del fare", Enrico Letta ribatte: «Chi pensa che il provvedimento sia sbilanciato a destra rivela una vena di follia». Il Cavaliere insiste sullo stop all'aumento Iva ma a frenare è il ministro dello Sviluppo Zanonato: «Auspico che si possa bloccare l'aumento dell'Iva, introdotto dal governo Berlusconi ma è molto difficile trovare le coperture, visto il poco tempo a disposizione».ISEMPRE più numerosi italiani che, in quanto capifamiglia o imprenditori, si sono visti recentemente negare un prestito dalla loro banca, speriamo saltino a piè pari in questi giorni le pagine di economia dei giornali.Aleggerle con cura rischierebbero un travaso di bile. Gli articoli che costeggiano le quotazioni di Borsa narrano tre vicende apparentemente slegate tra di loro, ma che hanno un comune denominatore: in barba al conclamato merito di credito e al forte incremento delle sofferenze bancarie, le nostre maggiori banche continuano a finanziare chi ha ampiamente dimostrato di saper unicamente accumulare debiti su debiti non mettendoci nulla o quasi di tasca sua. E se trascuriamo l'incompetenza dei nostri banchieri e le loro ambizioni politiche, l'unica spiegazione che è possibile dare per questo comportamento è che le nostre banche prestano solo alle società di cui sono azioniste.La prima vicenda è quella che vede Banca Intesa e Unicredit offrire il loro sostegno a Marco Tronchetti Provera nella sua contesa per mantenere il controllo di Pirelli, società di cui è attualmente il monarca assoluto (abbinando la carica di Presidente a quella di Amministratore delegato) pur detenendo meno del5 per cento del capitale, grazie al solito gioco di scatole cinesi. Tronchetti Provera in questi anni non ha certo dato grande esempio delle sue capacità manageriali, producendo debiti a mezzo di debiti sia con l'operazione Telecom che con gli immobili di Pirelli Real Estate, ora Prelios. Nonostante questo, coi suoi 61.000 euro al giorno, continua a essere uno dei manager più pagati in Italia. Per evitargli la fine degli esodati, Banca Intesa e Unicredit hanno finanziato in questi giorni un'Opa di 80 milioni di euro sulla Camfin, la holding di 15 dipendenti immediatamente a monte di Pirelli, acquisendo quote nelle altre società della piramide per un investimento complessivo non lontano dai 250 milioni di euro. L'operazione ha portato all'uscita di scena dei soci antagonisti di Tronchetti Provera, i Malacalza, che hanno venduto le loro quote. Diabolico soprattutto il perseverare di Banca Intesa che oggi è disposta a finanziare un oneroso leveraged buyout del gruppo per tenere Tronchetti Provera in sella, dopo averlo già salvato in occasione della sua uscita dalla disastrosa operazione in Telecom.La seconda vicenda è quella del presunto risanamento ... di Risanamento, società immobiliare quotata in Borsa. Banca Intesa, Unicredit, Banco Popolare, Mps e Bpm, intervenuti per evitare che la società portasse i libri in tribunale, hanno dapprima concesso a chi aveva portato la società sull'orlo del fallimento, Luigi Zunino, il diritto di poter esercitare un'opzione per riprendersi il controllo di Risanamento. Era stato del resto proprio grazie a Banca Intesa, Banco Popolare e Unicredit, che Zunino aveva potuto gestire un impero (coinvolto in diverse vicende giudiziarie) e accumulare debiti per 3,5 miliardi di euro mettendo di tasca propria e di sua moglie solo 421.000 euro. Oggi addirittura le banche sarebbero disposte a finanziare un'Opa di Zunino su Risanamento, che gli permetterebbe di riprendere il controllo della società ancora prima e a costi molto più contenuti che esercitando l'opzione. È una vicenda che ricorda il rientro vent'anni fa di un altro discusso immobiliarista, Salvatore Ligresti, alla guida di Premafin, grazie a un aumento di capitale sostenuto da Mediobanca. Sappiamo poi com'è andata a finire. Anche in questo caso, dunque, la storia si ripete. E i precedenti sono tutt'altro che incoraggianti. La terza vicenda è quella che vede un pool di banche creditrici (Intesa, Unicredit, Ubi, Bpm e Mediobanca) impegnate a sostenere l'aumento di capitale di Rcs MediaGroup, gruppo editoriale che ha accumulato un miliardo di debiti negli ultimi 10 anni e che era a un passo dal portare i libri in tribunale. Trattandosi del gruppo che pubblica il maggiore concorrente di questo giornale, mi astengo da un giudizio di merito sul piano.C'è comunque una postilla molto eloquente sul trattamento di favore riservato dalle nostre banche ai soliti noti. Banca Intesa ha deciso non solo di partecipare all'aumento di capitale per una quota superiore a quella che le spetta, ma anche di remunerare i membri del patto di sindacato alla guida di Rcs che le cederanno i loro diritti di opzione, quando il valore di questi diritti inoptati dovrebbe tendere rapidamente a zero. Chissà cosa ne pensano gli azionisti di Intesa di questo regalo.La ragione per cui le nostre banche si dissanguano per parteciparea imprese che sono fonti di sicure perdite è che vogliono rimandare la pulizia dei loro bilanci. Essendo al contempo azioniste e creditrici di queste società, hanno tutto l'interesse a tenerle in vita. Quando una banca interviene in un'impresa sia con capitale che con credito si instaura un conflitto di interessi e una distorsione a favore di questa impresa. Perché se l'impresa di cui la bancaè proprietariao ha una quota di minoranza perde, la banca perde due volte.Perde in termini di sofferenza e perde in termini di mancati dividendi.E quindi la banca stessa farà di tutto per evitare che ciò accada, concedendo spesso credito quasi illimitato alle imprese di cui è proprietaria.Il credit crunch che stiamo vivendo rende questo sistema insostenibile perché tiene in vita moltiplicatori di debito e impedisce di fornire linfa vitale a chi oggi potrebbe creare lavoro e valore. Sarebbe bello se il "decreto del fare" contenesse una semplice norma che vieti al sistema bancario la partecipazione in società industriali e in servizi di pubblica utilità e che promuova la cessione di questi crediti incagliati a chi ha meno conflitti di interesse e,a differenza delle banche, se ne intende di ristrutturazioni. Bene che il sistema bancario si specializzi nell'intermediazione finanziaria e nel credito, dato che è proprio il core business di una banca la concessione di credito. Sono misure a costo zero per le casse dello Stato che libererebbero risorse fondamentali per il nostro sistema produttivo. Ma non troviamo alcuna traccia di queste misure negli 80 provvedimenti varati due giorni fa dal Consiglio dei ministri. Ci sono tante cose, come al solito senza priorità, da fare, ma non fermeranno certo il declino. Mentre il movimento 5Stelle, che ha il merito di avere contribuito a denunciare i conflitti di interesse che paralizzano il nostro sistema finanziario, è anch'esso impegnato in una lotta di potere. Al posto delle parti correlate, si confronta con partiti collegati verso cui singoli o interi gruppi di parlamentari possono migrare col proprio seggio e diaria, ma la sostanza non cambia. Di piani industriali per il rilancio di un progetto e soprattutto di un Paese, di cose da imporre nell'agenda politica sfruttando il proprio peso parlamentare proprio non c'è traccia. La lotta per il potere, fine a se stesso, deve essere tremendamente più avvincente anche per loro.Document LAREP00020130617e96h0003x
Mediobanca vuol cambiar pelle Generali non sarà più strategica; Il piano Nagel al cda di giovedì. Fuori dai patti Telco e RcsGIOVANNI PONS   508 words16 June 2013La RepubblicaLAREPItalianGruppo Editoriale L´Espresso Spa   MILANO - Mediobanca cambia pelle e cerca di mettersi alle spalle l'etichetta di salotto buono della finanza italiana. Con il nuovo piano industriale che l'amministratore delegato Alberto Nagel si appresta a presentare giovedì prossimo al consiglio di amministrazione la banca d'affari fondata da Enrico Cuccia affronterà un'importante trasformazione.Sarà sempre più una banca nel vero senso del termine e sempre meno una holding, guarderà di più all'estero alleggerendo le attività in Italia.Il punto nodale della trasformazione sarà il progressivo alleggerimento delle partecipazioni.Da tempo gli analisti e gli investitori internazionali quando guardano a Mediobanca osservano che il business del corporate and investment banking viene influenzato dall'assorbimento di capitale delle partecipate. Il cui andamento e apporto in termini di utili o perdite è stato molto volatile negli ultimi anni. A partire dalla presenza storica nel gruppo Generali, un investimento sempre considerato strategico da Cuccia prima e da Vincenzo Maranghi poi ma che ora potrebbe non esserlo più. L'intenzione di Nagele del presidente Renato Pagliaro è infatti quella di ridimensionare in futuro il 13,2% posseduto nelle Generali di almeno tre punti percentuali e poi di considerare la rimanente quota come una società "collegata", classificandola in bilancio secondo il principio Ias 28. «Oggi non ha più senso parlare di partecipazioni strategiche», si sente dire da tempo dalle parti di Piazzetta Cuccia.Mantenere Generali tra le collegate per Mediobanca significa comunque portarsi in bilancio la quota parte di utile e patrimonio che il Leone di Trieste saprà produrre nei prossimi anni e in questo momento c'è grande fiducia nel nuovo corso impresso da Mario Greco alla compagnia.Per fare emergere sempre più l'attività bancaria il management di Mediobanca ha intenzione di "liberare" capitale vendendo progressivamente le altre partecipazioni. Il piano industriale di Nagel prevede dunque di inserire nella categoria contabile Afs (Available for sale) le quote possedute in Telco, Rcs, Pirelli, Gemina, Sintonia, Atlantia. E poi di venderle sul mercato quando i prezzi saranno convenienti rispetto ai valori di carico. Inoltre Mediobanca ha già deciso di uscire appena possibile dai patti di sindacato in cui è ancora presente. Per quanto riguarda Rcs dovrebbe esserci uno scioglimento anticipato non appena concluso l'aumento di capitale.Per Telco la finestra della disdetta e conseguente scissione della quota parte di Telecom si apre tra settembre e ottobre, per Pirelli la scadenza è nel gennaio 2014. Se il disegno di Nagel andrà in porto grazie anche alle sollecitazioni dei regolatori che impongono requisiti più stringenti sul capitale Mediobanca diventerà sempre meno crocevia dei grandi gruppi industriali. Al contempo cercherà di integrare la raccolta di Che Banca! con quella di Compass, di riprendere l'erogazione del credito a medio lungo termine, di sviluppare ancor più la consulenza aziendale e l'equity capital market, tutte attività in utile e in cui dai tempi di Cuccia ha consolidato una buona quota di mercato. © RIPRODUZIONE RISERVATADocument LAREP00020130616e96g0001m
Aumento Rcs, nuovi equilibri tra i soci Pesenti dimezza la quota al 3,75%; Il titolo perde il 6,32%, da lunedì i diritti trattati in BorsaANDREA GRECO   629 words15 June 2013La RepubblicaLAREPItalianGruppo Editoriale L´Espresso Spa   MILANO - Alla vigilia dell'aumento di capitale da 421 milioni i soci forti Rcs serrano le file, e la Borsa si prepara a due settimane erratiche. L'Italmobiliare dei Pesenti scioglie la riserva e decide si sottoscrivere metà del suo 7,4%: resterà al 3,75%, investendo 10 milioni (un terzo di quanto avrebbe potuto) e cedendo i restanti diritti. Altri sette soci stabili del patto, che dovrebbe sciogliersi nell'estate, si sono impegnati a non vendere le quote che sottoscriveranno - in toto - per sei mesi: si tratta di Fiat, Intesa Sanpaolo, Mediobanca, Pirelli, Fonsai, Mittel, Edison. Martedì i rappresentanti degli azionisti avranno un nuovo confronto, poiché è in programma un cda che sbloccherà la vendita dei primi periodici. Una dozzina di testate che entro fine mese saranno chiuse se non emergono offerte adeguate, e per i cui 87 giornalisti (più 20 a rotazione da testate non in vendita) l'11 giugno è partita la cassa integrazione a zero ore.Il mercato accompagna l'azione Rcs verso il prezzo di emissione, con un calo ieri del 6,32% a 3,56 euro. Lunedì l'azione Rcs dovrebbe aprire attorno a 1,8 euro, separata dal diritto e a sconto di circa il 30% sul prezzo di emissione di 1,235 euro. I diritti, negoziabili da lunedì al 28 giugno ed esercitabili fino al 5 luglio, apriranno quindi a 1,75 euro circa.Ma tale valore, come spesso è negli aumenti diluitivi, tenderà a un rapido ribasso, specie se la strategia di vendere diritti e usare i proventi per ricapitalizzazioni parziali si diffondesse tra i soci. Il prezzo dell'operazione - garantita per 380 milioni tra pattisti e pool bancario - permette le prime simulazioni dell'azionariato futuro. Fiat dal 10,3% attuale potrebbe arrotondare fino al 13%.Mediobanca manterrà il 13,7%.Intesa Sanpaolo salirà dal 4,9% al 7,5% per i suoi impegni di azionista del patto, ma potrebbe arrivare al 12% in caso di forte inoptato (che nelle attese dovrebbe essere inferiore al 20% complessivo).Tra chi non parteciperà all'aumento, Generali si diluirà dal 3,7% all'1,5%, Merloni sotto l'1%, Benetton dal 4,9% al 2% circa.Fuori dal patto, Diego Della Valle che ha l'8,7% calerebbe al 2,5% se non investisse ancora; tuttavia Mr. Tod's si tiene aperto a tutte le ipotesi, anzi potrebbe approfittare della giostra dei diritti per arrotondaree mediare le sue minusvalenze latenti. Giuseppe Rotelli (16,6%) rotolerebbe al 5,5% in caso di non sottoscrizione, ma l'imprenditore della sanità pare orientato a difendere lo status di primo azionista.Intanto la società ha pubblicato il prospetto approvato giovedì in Consob. Diversi rischi dell'operazione erano già noti, perché la Commissione ha posto da fine maggio Rcs nella "lista grigia".Tra i rischi primari ci sono quelli legati all'attuazione del piano 2013-2015, che anche secondo Pwc - consulente incaricato da Rcs - potrebbe «risultare ambizioso in alcune ipotesi sottostanti a causa degli elementi di incertezza sulle tendenze di mercato, specie pubblicitario». Tuttavia «non sono in corso revisioni delle ipotesi del piano, ne sono al vaglio ipotesi di revisioni». La riscrittura del piano, reso poco praticabile dalla congiuntura negativa, è chiesta a gran voce da Della Valle, e fuori dai riflettori da Rotelli. Ma prima occorre completare l'aumento perché Rcs «non ha capitale circolante sufficiente per le esigenze dei prossimi 12 mesi, pertanto la continuità aziendale è legata al successo dell'aumento per almeno 380 milioni». Oggi il deficit di circolante per Rcs «si stima in euro 865 milioni, 10 milioni in più del 31 marzo 2013».Document LAREP00020130615e96f0001m
Multinazionali, Gazprom supera Toyota Eni dodicesima, prima italiana. Sale Enel; Lo studio Le società del settore energia dominano la classifica annuale per attivo totale di R&S-Mediobanca sui grandi gruppi mondialivi. p.   568 words14 June 2013La RepubblicaLAREPItalianGruppo Editoriale L´Espresso Spa   MILANO - La mappa dei giganti delle multinazionali è sempre più dominata dal "nuovo mondo" (Asia e Russia) che dal 2004 in poi erodono fette di mercato al Vecchio continente, al Nord America e al Giappone. Ma non basta, questa volta la classifica dei primi mega-dieci gruppi al mondo per attivi vede al primo posto Gazprom: è il colosso energetico russo la più grande società al mondo, secondo le elaborazioni di R&S di Mediobanca sui principali gruppi internazionali (ne sono stati censisti 387) che tutti insieme hanno fatturato 12.206 milioni di euro e dato lavoro a quasi 32 milioni di persone.Maa guardare più da vicinoi risultati si vede che il primato di Gazprom è effimero o quantomeno frutto di lenti deformanti: i parametri di riferimento infatti sono calcolati in euro e l'effetto cambio si fa sentire, a vantaggio della russa e a svantaggio invece di Toyota, star incontrastata dal 2005. E ancora, se invece dell'attivo si prende in considerazione la capitalizzazione di Borsa,è Apple la miss universo, seguita da un'altra americana, la ExxonMobil (gli Usa complessivamente piazzano sette società su dieci nella classifica per valori di Borsa). E le italiane? Il campione nazionale è l'Eni, ferma al 12esimo posto nella classifica mondiale, mentre Exor-Fiat guadagna una postazione, grazie a Chrysler, e si piazza al ventesimo posto. Complessivamente, le italiane presenti nel campione di aziende internazionali (fatturato sopra i 3 miliardi di euro, di cui almeno il 10% realizzato all'esteroe produzione in almeno un Paese straniero) troviamo sedici italiane: le prime sono Eni, Exor, Enel, Telecom e Finmeccanica. Sono, spiega lo studio di Mediobanca, il fanalino di coda in Europa, pesano poco sul pil nazionale (il 10,3%), esprimono margini più ridotti dei gruppi tedeschie francesi, sono meno competitive delle altre società europee ma in compenso hanno migliorato i ricavi high tech e ora sono in linea con gli altri gruppi europei.Passi in avanti sono stati compiuti in particolare dall'Eni, che ha registrato forza lavoro e ricavi in crescita negli ultimi dieci anni, ma soprattutto all'estero. Nel focus sui giganti del petrolio, il cane a sei zampe è costantemente al quarto posto della top10 europea, dopo Royal Dutch Shell, Bp e Total. La quota di mercato è salita dall'8,2% del 2002 al 10,6% del 2012 e i ricavi, nell'ultimo decennio, hanno corso più velocemente di molti competitor nel Vecchio Continente. Enel invece sale per la prima volta sale sul podio dei giganti del mondo del settore utilities, collocandosi al terzo posto e scavalcando la tedesca E.On, complice anche la cessione da parte di quest'ultima di alcuni asset. Al primo posto in assoluto, tra le utilities si conferma EdF, seguita da GdF. Nel settore delle tlc, infine, Telecom Italiaè "solo" dodicesima, mentre ai primi due posti troviamo conferme: la giapponese Ntt e China Mobile mentre chiude il plotoncino France Telecom. In questa classifica di settore la Cina è l'unico paese a collocare tre gruppi nella top ten.Per quanto riguarda il primo trimestre 2013, si vede una ripresa di ricavi e margini in Giappone, mentre frenano Nord America ed Europa (Italia compresa) © RIPRODUZIONE RISERVATADocument LAREP00020130614e96e00020
Mps, sì al processo immediato "Mussari, Vigni e Baldassarri hanno ostacolato la vigilanza"; Chiusa la prima indagine, resta il caso AntonvenetaANDREA GRECO FRANCESCO VIVIANO   554 words12 June 2013La RepubblicaLAREPItalianGruppo Editoriale L´Espresso Spa   ROMA - Gli elementi e i riscontri finora raccolti dalla Procura di Siena sono sufficienti a disporre il giudizio immediato per tre protagonisti dello scandalo Mps: l'ex Presidente Giuseppe Mussari, l'ex dg Antonio Vigni, l'ex capo dell'area finanza Gianluca Baldassarri. La loro posizione è stata stralciata dagli altri indagati che seguiranno il rito ordinario - una dozzina - e compariranno a giudizio già il 26 settembre al Tribunale di Siena con l'accusa di ostacolo alla vigilanza della Banca d'Italia. Scrive il Gip Ugo Bellini nel decreto di giudizio immediato: «Giuseppe Mussari e Antonio Vigni, in concorso tra loro e con Gianluca Baldassarri occultavano con mezzi fraudolenti consistiti nel celare per circa tre anni nella cassaforte di Vigni il contratto di mandate agreement stipulato il 31 luglio 2009 tra Nomura e Mps attraverso il quale si realizzava un collegamento finanziario e giuridico tra le operazioni realizzate da Mps nel 2009 con controparte Nomura e la ristrutturazione del veicolo Alexandria, così consapevolmente ostacolando le funzioni di Banca d'Italia». Quel contratto fu ritrovato solo a fine 2012, nella cassaforte di Vigni, dai nuovi vertici di Mps. Pene previste, da due a otto anni.La mossa è dello stesso Gip che un mese fa respinse la richiesta dei pm senesi di sequestrare i beni ai tre indagati, e ha di fatto bloccato i termini della custodia cautelare (scadevano il 14 agosto) verso Gianluca Baldassarri, in carcere dal 14 febbraioe anche accusato di essere il capo della "banda del 5%", con broker italiani e svizzeri anche indagati. L'inchiesta dunque si divide in due tronconi, e quella che resta aperta deve far chiarezza sulla vendita di Antonveneta ai senesi da parte del Banco Santander, al prezzo d'affezione di oltre 10 miliardi. Giorni fa la Procura di Siena ha predisposto la rogatoria per interrogare Emilio Botin, presidente dei venditori spagnoli che potrebbe essere sentito nei prossimi mesi.Non proprio garantista, sulle accuse, il neo sindaco di Siena Bruno Valentini, che ieri ha detto: «La magistratura ha fatto bene il proprio dovere di indaginee riservatezza, si sta per arrivare ai processi e spero che nessuno sfugga alle proprie responsabilità con la prescrizione. I processi si facciano velocemente e le pene siano esemplari». E sulla fondazione Mps, che ha il 33% di Mps e di cui il sindaco è "elettore": «La fondazione resti socio di riferimento, il nuovo azionariato sia stabile e in grado di garantire sviluppo alla banca senza aggredirla in una fase difficile. Ma è finita l'epoca in cui il sindaco aveva una filiera di potere che lo portava a scegliere il presidente di Mps».Sempre di ieri è la pioggia di ricorsi al Tar laziale contro le sanzioni di 5 milioni di euro di Bankitalia agli ex vertici Mps, dopo le ispezioni dei mesi scorsi che accertarono violazioni dei controlli rischi e carenze degli organismi controllori. Si sono rivolti al Tar, con Vigni, gli ex consiglieri Rabizzi, Querci, Pisaneschi, Monaci, Gorgoni, Campaini (gli ultimi due tuttora in cda), Borghi e Costantini, poi gli ex sindaci Di Tanno, Turchi (che ora è in cda) e Serpi (in carica), e gli ex del Direttivo Pompei, Massacesi, Romito, Rossi.© RIPRODUZIONE RISERVATADocument LAREP00020130612e96c0001x
Consob:"Nel riassetto Pirelli indaghiamo su patti occulti" Tronchetti: "Tutto regolare"; Per Unicredit è un'operazione di mercatol.pa.   485 words11 June 2013La RepubblicaLAREPItalianGruppo Editoriale L´Espresso Spa   MILANO - La Consob sta indagando sulla possibilità che ci siano patti occulti tra soci del gruppo Pirelli che hanno avuto un peso decisivo nel riassetto della catena di controllo? La risposta del presidente della Commissione di controllo dei mercati Giuseppe Vegas è di quelle che potrebbero essere usate per dimostrare come le parole talvolta siano pietre.«Stiamo lavorando sul dossier», ha confermato l'ex viceministro dell'Economia ai tempi del ministro Tremonti. Compresa l'ipotesi di accordi non comunicati al mercato? «Anche».Una battuta con cui Vegas ha voluto rispondere alle critiche di chi gli ha rimproverato, nelle ultime settimane, un ruolo poco attivo sul riassetto Pirelli. La Consob è stata sollecitata a dire la sua sulla mancata Opa a cascata, dopo lo scambio di azioni Pirelli-Camfin effettuata dal gruppo Malacalza. Così come sui passaggi di titoli tra i protagonisti del patto Pirelli al di sotto dei prezzi di Borsa. Per arrivare al doppio ruolo delle banche che hanno finanziato l'operazione, in primis Unicredit e Intesa, allo stesso tempo azioniste e creditrici.Esiste la preoccupazione da parte della Commissione di passare per chi non eserciti la sua funzione. E a questo proposito viene fatto notare come da ieri sia operativo il rafforzamento della divisione Ispettorato, dove sono entrati in servizio dieci nuovi funzionari.Ma che ci sia più di un nervo scoperto lo rivelano anche le reazioni di altri diretti interessati. A cominciare dall'ad di Unicredit, Federico Ghizzoni.Il quale dopo aver ricordato che tutto è stato fatto «con regolarità e trasparenza», non si è sottratto al confronto: «Non capisco tutta questa polemica: quando le banche fanno qualcosa c'è sempre qualcuno che dice che non avrebbero dovuto farlo. Pirelli - ha ricordato ancora - non è una scatola vuota ma un cliente importante». Inoltre, «è una delle poche multinazionali rimaste in Italia, è nostro cliente da cent'anni e c'è un rapporto consolidato che ci consente di avere un certo tipo di rapporto con loro».Anche Marco Tronchetti Provera, con un comunicato, ha voluto ribadire al correttezza dell'operazione che lo vedrà per i prossimi quattro anni ancora alla guida del gruppo degli pneumatici: «Non esistono patti o accordi tra le parti coinvolte nell'operazione di riassetto Camfin che non siano stati resi pubblici e di cui la Consob non sia stata informata». Poi risponde nel merito: «Attraverso l'Opa gli azionisti di minoranza di Camfin avranno l'opportunità di valorizzare a 0,80 euro un titolo che fino ad un anno fa a stento superava i 0,30 euro (valutazione media dei tre anni precedenti)». Infine il tema del presunto "salvataggio" da parte delle banche: «Né la Pirelli, come confermano i risultati di questi anni, né altri soggetti, come conferma il Nav di Camfin, avevano bisogno di essere salvati». © RIPRODUZIONE RISERVATADocument LAREP00020130611e96b0001u
Siena la rossa sventa il ribaltone; Il caso; Vittoria di misura del centrosinistra dopo lo scandalo MpsDAL NOSTRO INVIATO MASSIMO VANNI   525 words11 June 2013La RepubblicaLAREPItalianGruppo Editoriale L´Espresso Spa   SIENA - Ribaltone sventato. Il centrosinistra del renziano Bruno Valentini riconquista la roccaforte rossa sconquassata dallo scandalo Monte dei Paschi. Ma lo fa per un soffio. Valentini, dirigente della banca, si aggiudica col 52% il ballottaggio, il primo degli ultimi vent'anni per un Pd abituato a vincere di slancio.Mentre il cardiochirurgo Eugenio Neri, sostenuto dal centrodestra, raccoglie il 48. In termini assoluti, una distanza di soli 930 voti su un totale di oltre 23mila espressi. «L'importante è essere arrivati primi», esulta il Pd senese. Un entusiasmo liberatorio dopo le paure e i drammi: dall'assalto di Grillo che voleva nazionalizzare il Monte dei Paschi, respinto dalle urne del primo turno, all'astensionismo e alla rimonta del candidato civico del centrodestra. Ma la strada del neo sindaco, nella città che non più contare come in passato sul suo bene più prezioso, il Monte dei Paschi, è comunque in salita: «Più che un vincitore mi sento il simbolo di un sistema che non può continuare così, che deve cambiare», sono le prime parole di Valentini, 58 anni, sposato con tre figli. Un montepaschino che ha vissuto gli ultimi nove anni come sindaco di Monteriggioni, famosa per il suo castello medievale che un tempo era l'avamposto senese in direzione Firenze. E che oggi, grazie a Valentini, sembra piuttosto il 'cavallo di Troia' del capoluogo toscano: «Matteo Renzi ci ha dato una mano e se non ci fossi stato io il centrosinistra senese avrebbe visto il palazzo comunale dai banchi dell'opposizione», è il tributo che il neo sindaco di Siena dedica al sindaco di Firenze. Il calo dell'affluenza si è fatto sentire: al primo turno aveva votato il 68,4% dei senesi, questa volta il 54,9. Ma resta il fatto che, nel giorno in cui il Pd vince ovunque di slancio i ballottaggi, proprio nella 'rossa Siena' stentaa riprendersi quello che ha sempre avuto: Valentini ottiene solo 500 voti in più rispetto al primo turno, mentre lo sfidante Neri, che aveva battuto la città giurando di difendere la senesità del Monte dei Paschi, ne recupera 5.000. La conferma che quel «groviglio armonioso» tanto declamato in questi mesi nasconde in realtà un 'groviglio velenoso', come apparve già due anni fa, quando l'allora sindaco Franco Ceccuzzi fu costretto alle dimissioni dalle lacerazioni e dai veti incrociati della sua stessa maggioranza.Il primo problema è oggi il limite del 4% per i soci privati del Monte dei Paschi. Un vincolo che il presidente Profumo vorrebbe cancellare per aprire la banca a nuovi investitori. E che i tradizionalisti senesi vorrebbero invece a caratteri cubitali, come clausola di garanzia per il controllo dell'istituto. Valentini non si è pronunciato in campagna elettorale e non si pronuncia oggi. Dice però: «Nessuna battaglia ideologica sulla senesità, ma la Fondazione deve rimanere il socio di riferimento». Una Fondazione però, avverte, tutta da rifare. E in attesa della nuove nomine che passeranno anche da lui, il neo sindaco invita tutti a «non prendere scelte strategiche per la banca».Document LAREP00020130611e96b0000j
Ciappazzi, condanne confermate a Geronzi e Arpe; La Corte d'Appello ribadisce le pene a 5 anni e a 3 anni e 7 mesi per i due banchieriETTORE LIVINI   500 words8 June 2013La RepubblicaLAREPItalianGruppo Editoriale L´Espresso Spa   MILANO - Nessuno sconto a Cesare Geronzi e Matteo Arpe nel processo per la vicenda Capitalia-Ciappazzi. I giudici del tribunale d'appello di Bologna hanno confermato in secondo grado la sentenza di Parma.Restano così valide la condanna a cinque anni per bancarotta fraudolenta e usura dell'ex presidente delle Generali e quella a 3 anni e sette mesi per Arpe, imputato solo per il reato di bancarotta. I fatti oggetto della sentenza risalgono ancora al 2002 quando la Banca di Roma (poi diventata Capitalia) - all'epoca guidata da Geronzi - impose secondo l'accusa a Calisto Tanzi di acquistare per 18 milioni (una cifra spropositata) dalla Italfin di Giuseppe Ciarrapico la Ciappazzi, azienda siciliana decotta del settore acque minerali. I soldi dell'ex-patron di Collecchio erano serviti all'imprenditore ciociaro per rimborsare parte dei suoi debiti con l'istituto capitolino, mentre Tanzi - all'epoca consigliere d'amministrazione di Banca di Roma, aveva ottenuto da Geronzi una linea di credito da 50 milioni transitata pro-tempore nel bilancio Parmalat ma destinata in realtà a puntellare i conti traballanti delle sue attività personali nel turismo.La partita Ciappazzi si sposta così ora, undici anni dopo il suo fischio d'inizio, alla Corte di Cassazione: «Siamo delusi del risultato, sicuramente faremo ricorso», ha annunciato Riccardo Olivo, legale di Geronzi. «Si tratta di una sentenza che ci ha davvero sorpresi, in quanto è stata confermata una pronuncia di condanna, nonostante sia stata dimostrata non soltanto la totale assenza di prove a carico del nostro assistito», hanno aggiunto Sergio Spagnolo e Mauro Carelli, avvocati di Arpe, che dopo il deposito delle motivazioni avvieranno il ricorso alla Consulta. L'esito del secondo grado conferma nella sostanza l'impianto della condanna a Parma. Geronzi è accusato di aver fatto da regista alla complessa triangolazione Tanzi-Ciarrapico-Banca di Roma, sfruttando le condizioni di difficoltà dei due imprenditori, di cui secondo i pm era perfettamente a conoscenza, per far rientrare l'istituto della capitale della sua esposizione. Più complesso il ruolo di Arpe, che non è mai stato coinvolto nella vendita diretta della Ciappazzi ma che è finito nel mirino dei pm per il concorso nella bancarotta di Collecchio per aver controfirmato l'ok al prestito da 50 milioni arrivato poi a Parmatour. Geronzi - hanno sottolineato ieri i suoi legali - «ha fatto solo il banchiere e lui stesso in alcune dichiarazioni spontanee nel processo di secondo grado ha ribadito che le deposizioni di Fausto Tonna, ex direttore finanziario dell'impero del latte, e di Tanzi non sono vere. Arpe, che ha sempre sostenuto di essersi opposto a prestiti alle attività turistiche di Collecchio, dovrà ora valutare se, in base ai requisiti di onorabilità, sarà costretto - come già fatto dopo il primo grado - ad autosospendersi dalle cariche di Banca Profilo in attesa di un reintegro votato dai soci.Document LAREP00020130608e96800027
Mps, giovedì il cda risponde alla Ue l'assemblea abolirà il tetto del 4%; Via al vincolo sui diritti di voto per avere l'ok sui Monti bondANDREA GRECO   589 words7 June 2013La RepubblicaLAREPItalianGruppo Editoriale L´Espresso Spa   MILANO - Mps scivola in Borsa, ma il -8% di ieri, che con scambi su quasi il 5% del capitale ha riportato a 0,23 euro l'azione, sembra frutto di realizzi (il saldo dell'azione nell'ultimo mese è +14%) e del rincarato spread Btp-Bund dopo le dichiarazioni di Mario Draghi sulle prospettive europee. Non sembra che siano in atto altri tipi di manovre, come ad esempio la vendita di parte del 10% che ancora la Fondazione deve alienare per ripagare il debito da 350 milioni. Non sono questi i fattori che scuotono l'ambiente senese in queste ore, e nei prossimi giorni, nei quali si consumano due passaggi importanti per la banca e AL VERTICE Alessandro Profumo, ex ad di Unicredit e presidente di Mps da aprile 2012 l'ente primo azionista.La banca dovrà consegnare entro il 17 giugno il piano alla Commissione Ue che giustifica il prestito-salvataggio da 4,07 miliardi ricevuto dal Tesoro a marzo. Gli incontri tra funzionari del governo, della Banca d'Italia, del Monte e di Bruxelles sono iniziati da qualche giorno, per arrivare in un paio di settimanea un accordo sugli impegni. Il piano dovrebbe ribadire la ristrutturazione avviata da un anno nella banca, le osservazioni di prassi che limitano remunerazioni e dividendi, e l'abolizione dell'articolo statutario che limita al 4% il voto per gli azionisti Mps diversi dalla Fondazione; una restrizione alla circolazione dei capitali poco gradita al mercato, alla Commissione e a Via Nazionale. Se tutto fila liscio, il piano andrà all'approvazione del cda Mps giovedì 13, e in tale data sarà anche convocata l'assemblea straordinaria per votare l'abolizione del tetto al 4%. Un tetto caro, invece, ai difensori della "senesità", come i due candidati al ballottaggio alle Comunali. Sia Bruno Valentini (Pd, Sel, Riformisti, Siena Cambia) sia il rivale di centrodestra Eugenio Neri si sono spesi a difesa del tetto al 4%, anche in chiave elettorale. Lunedì con buone probabilità il funzionario montepaschino Valentini - 39,5% dei voti al primo turno - sarà sindaco a Siena, maggiorente della Fondazione. Ma la rapidità con cui i vertici Mps e quelli di Palazzo Sansedoni stanno affrontando questi mesi di crisi - e parecchio allineati, dato il contesto - potrebbe risparmiare a Valentini l'imbarazzo di votare obtorto collo l'abolizione di "quota 4%". L'assemblea Mps, la terza in un semestre, potrebbe infatti tenersi verso la fine di luglio, a pochi giorni dal 3 agosto in cui scade il mandato di Gabriello Mancini.Proprio la Fondazione, dopo anni di torpore e collusione con l'ex vertice Mps oggi indagato e che ha portato la banca vicina al disastro, ha deciso di chiudere con quello che in ambienti istituzionali viene definito «un sussulto di dignità». Sfidando praticamente tutti i partiti locali, Mancini e la sua Deputazione, tutta di uscenti, hanno redatto il nuovo statuto, che dopo un decennio allinea l'ente ai principi della legge Amato-Ciampi, e ristabilisce la parità tra esponenti amministrativi e della società civile. Saranno 14 i nuovi consiglieri della Fondazione: 4 del Comune, 2 della Provincia, uno della Regione, e altri 7 dalla società civile. Lo statuto, redatto sui principi della Carta delle Fondazioni e che dovrebbe prevedere anche il meccanismo delle terne di nomina, è tornato mercoledì al Tesoro per l'ultimo via libera, previsto nel giro di una settimana.Document LAREP00020130607e9670002a
Tronchetti e Malacalza al divorzio cambia l'assetto di controllo Pirelli; L'operazione; Trattative a oltranza e titoli sospesi. Vicina la scissione GpiSARA BENNEWITZ   600 words4 June 2013La RepubblicaLAREPItalianGruppo Editoriale L´Espresso Spa   MILANO - Una trattativa senza esclusione di colpi, iniziata martedì scorso grazie alla mediazione di Federico Ghizzoni, ad di Unicredit, e che doveva chiudersi a cavallo del week end mentre invece andrà avanti ad oltranza.Perché il rapporto di fiducia tra la famiglia Malacalzae Marco Tronchetti Provera si è rotto mesi fa, e se non c'è fiducia è difficile firmare qualunque tipo di accordo.Sul fronte dei nuovi investitori, invece, il riassetto della catena societaria che dalla Mtp spa porta alla Pirelli e che passa per il lancio di un'Opa sulla Camfin, è stato disegnato fin nei particolari,e prenderà il via una volta che la famiglia genovese firmerà la scissione di Gpi. A quel punto Clessidra, Intesa Sanpaolo e Unicredit formalizzeranno la loro offerta sul mercato. Il divorzio che gli avvocati di Malacalzae Tronchetti scrivonoe riscrivono da tre giorni è consensuale, ma entrambi si sentono traditi e hanno paura a concedere anche un millimetro in più all'altro, per cui si procede con estrema lentezza. I Malacalza vogliono un conferimento in natura, e sono intenzionati a restare soci di lungo periodo nel gruppo della Bicocca di cui in trasparenza possiedono il 6,7% del capitale. Ma le questioni più spinose di questi giorni riguardano i contenziosi in essere e la governance futura del gruppo degli pneumatici. A scissione avvenuta, comunque, entrambi i soci di peso di Camfin avranno quello che hanno sempre voluto strenuamente: Tronchetti resterà saldamente alla guida di Pirelli pur diluendo notevolmente la sua partecipazione, mentre la famiglia genovese si ritaglierà un ruolo come socio di minoranza nel gruppo degli pneumatici.I titoli Camfin e Pirelli sono stati sospesi dalle contrattazioni fin da ieri mattina ma la firma finale potrebbe arrivare solo oggi. Una volta sciolta Gpi le azioni Camfin detenute da Tronchetti Provera e soci (vale a dire le famiglie Rovati e Diaz), da Massimo Moratti e da Alberto Pirelli confluiranno in Lauro (la newco) che avendo più del 30% della holding sarà costretta a lanciare un'Opa obbligatoria utilizzando le risorse che saranno messe a disposizione da Clessidra, Intesa Sanpaolo e Unicredit. Inoltre Tronchetti nei mesi scorsi avrebbe sondato alcuni soci storici, tra cui la famiglia Acutis, che dovrebbe apportare alla newco circa la metà (4%) della sua partecipazione rafforzando la posizione dei soci vicini alla Mtp.Il prezzo dell'offerta che sarà lanciata su mercato e a cui i Malacalza non aderiranno, equivale a quello a cui saranno conferiti i titoli Camfin dentro la Newco e in trasparenza al valore netto degli asset contenuti dalla holding. Tra cui il 26,2% di Pirelli, il 14% della Prelios (immobiliare) e le passività che sono di poco inferiori a 400 milioni. Pertanto dal lato del piccolo investitore il valore dell'Opa avrebbe il pregio di eliminare lo sconto tipico delle holding, ma avrebbe il difetto di non riconoscere a nessuno, se non ai soci stretti di Tronchetti Provera, un premio per il controllo della Bicocca. Alla fine dell'operazione le banche insieme a Clessidra avranno una quota superiore al presidente e ad di Pirelli, ma resta inteso che sarà lui a gestire l'azienda. Anzi,i due istituti di credito non faranno da cuscinetto tra il manager-imprenditore e il fondo guidato da Claudio Sposito, allineandosi invece alle esigenze di valorizzare la quota del gruppo di private equity. In pratica quando Clessidra deciderà di vendere le banche faranno altrettanto, salvo concedere comunque prima una call a Tronchetti Provera.© RIPRODUZIONE RISERVATADocument LAREP00020130604e9640001l
Scatta l'ultima chiamata per Aedes la decisione alle banche creditriciRoberta Paolini   835 words3 June 2013La RepubblicaLAREPItalianGruppo Editoriale L´Espresso Spa   Milano Ifili del destino di Aedes sono tenuti dalle banche. Gli istituti di credito dovranno decidere, a breve, se continuare a dare fiducia alla società immobiliare quotata in Borsa oppure no. Saranno chiamati a farlo non solo in qualità di creditori, ma pure di azionisti, visto che circa il 20% del capitale della società è in mano proprio ad alcuni degli istituti più esposti e cioè: Banca Popolare di Sondrio, Monte dei Paschi di Siena, Crédit Agricole, Unicredit, Natixis. Prima dell'assemblea di fine mese, il 27 giugno, l'ad Giuseppe Roveda presenterà alle banche un nuovo piano, che intende cambiare radicalmente la società immobiliare. Più property company, con il giusto mix di servizi e sviluppo. Piazza Affari finora ha reagito all'ipotesi di rilancio, facendo schizzare il titolo al rialzo, sulla scorta dell'idea che possa entrare nel capitale un nuovo socio accanto agli Amenduni, che detengono il 26,2% del capitale. A fine 2014 vanno a termine importanti tranche del debito di 430 milioni. Occorre dunque ridiscutere tutte le scadenze. Questo è il primo passaggio, se Roveda riuscirà a convincere gli istituti che sarà in grado di trasformare Aedes in un gruppo capace di generare ricavi, anche in assenza di vendite immobiliari, allora arriverà a salvare la società. Diversamente, l'esito potrebbe essere davvero nefasto. Roveda dovrà riuscire a persuadere che la nuova Aedes sarà in grado di generare cassa sufficiente per sostenere l'indebitamento. Mossa non semplicissima, se si guardano i risultati 2012 e quelli dei primi mesi 2013. L'anno scorso la società ha fatto pulizia nei conti, un'azione propedeutica alla definizione del piano di rilancio ed alla manovra finanziaria. Dopo due successive perizie è emerso uno scostamento significativo tra i valori di mercato del portafoglio ed i corrispettivi valori di libro. A parità di perimetro, il patrimonio immobiliare consolidato del gruppo al 31 dicembre 2012 è stato valutato a 412,8 milioni di euro, rispetto ai circa 646,8 milioni di euro al 31 dicembre 2011. Il risultato delle svalutazioni è stato una perdita di 252 milioni di euro. E questo a fronte di ricavi quasi dimezzati, a circa 37 milioni di euro. Nel primo trimestre del 2013 si sono aggiunti altri 4 milioni di euro di rosso, che hanno portato le perdite cumulate comprese quelle dell'anno scorso a quota 256 milioni. Così il patrimonio netto, a marzo, è andato a 57 milioni di euro (era a 61 milioni a fine 2012) rispetto all'ammontare del capitale sociale pari a 284 milioni di euro, quindi con una diminuzione del capitale sociale di oltre un terzo. La perdurante crisi del mercato immobiliare italiano ha, inoltre, rivelato l'inefficacia del piano di ristrutturazione lanciato ormai 4 anni fa. Il cda ha così dovuto disporre una rivisitazione "critica" di quanto impostato per sostenere la Convenzione ex articolo 67 (cioè l'accordo stragiudiziale tra banche e azienda sul debito). Il nuovo piano servirà, dunque, per definire una nuova Convenzione con le banche. Questo accordo è il vero muro che Aedes dovrà superare per poter continuare a vivere. Prima che si palesino eventuali cavalieri bianchi è necessario dunque attraversare il guado. Solo dopo aver superato il collo di bottiglia della ridefinizione degli accordi sul debito si potrà cominciare a fantasticare sull'apparizione (anche se la Borsa con la fantasia ha già fatto registrare al titolo un +30% in una settimana) di un investitore disposto ad affiancare la famiglia Amenduni. In effetti, a seguito dei rumors sull'arrivo imminente di un nuovo socio, la società, su richiesta di Consob, ha precisato con una nota ufficiale di non aver sottoscritto, al momento "alcun accordo, neppure preliminare" con soggetti "potenzialmente interessati all'ingresso nel capitale." Il piano di rilancio che dovrebbe dar vita alla nuova Aedes poggia su cinque pilastri fondamentali, inclusa la manovra finanziaria. Le linee guida sono già state comunicate, mentre i dettagli verranno presentati a banche ed azionisti principali nelle prossime settimane. Gli step saranno: un aumento di capitale per cassa, le cui risorse serviranno per migliorare il portafoglio immobiliare investendo in attività a reddito (come retail e office), per riqualificare alcuni asset core già di proprietà, per l'avvio di nuovi progetti di sviluppo e per finanziare l'attività corrente e dei fondi immobiliari. È previsto, successivamente, un aumento di capitale in natura, riservato a terzi, finalizzato al conferimento di asset a reddito per incrementare ulteriormente il portafoglio e ad operazioni di sviluppo ad alta visibilità. E ancora: la predisposizione di un piano di riorganizzazione del gruppo e la formazione di una nuova struttura coerente con la nuova strategia. Un ulteriore passaggio sarà il riposizionamento di Aedes Bpm Sgr (oggi ha un Aum di circa 700 milioni di euro) "attraverso eventuali aggregazioni con altre Sgr", recita una nota. Infine il nuovo accordo con le banche: "con l'obiettivo di realizzare rapidamente il risanamento economico del gruppo e favorire l'ingresso di nuovi investitori, funzionale al rilancio della società".Document LAREP00020130603e9630001c
"Su Mps vigilanza efficace, ora attenzione ai prestiti"; Il credito Via Nazionale riassume 5 anni d'interventi su Siena. Banche, necessari "interventi incisivi" sulle sofferenze. Popolari, agevolare la trasformazione in spaVITTORIA PULEDDA   428 words1 June 2013La RepubblicaLAREPItalianGruppo Editoriale L´Espresso Spa   ROMA - Il governatore promuove il sistema bancario sotto il profilo della stabilità, difende ancora una volta il proprio operato nei confronti di Mps («la supervisione negli ultimi anni è stata continua e di intensità crescente» imponendo interventi che hanno «sventato pericoli gravi» mentre continua la stretta collaborazione con la magistratura) e annuncia l'aggiornamento, sul sito di via Nazionale, del resoconto dettagliato dell'attività ispettiva di Bankitalia a Siena. Compresa l'ultima decisione, del 7 maggio scorso, con cui via Nazionale ha escluso dal patrimonio di vigilanza di Mps 76 milioni di euro legati al Fresh. Ma Ignazio Visco lancia anche un invito pressante alle banche popolari di grandi dimensioni e quotate in Borsa a trasformarsi in spa: «Andrebbe resa più agevole la trasformazione in società per azioni». Bpm, il caso più scottante, non viene citata ma il riferimento è ovvio. In un'assemblea che ha visto per la prima volta la presentazione di una Relazione sulla gestione della Banca d'Italia, Visco ha ricordato la «solidità di sistema» e i passi avanti in termini di capitalizzazione senza interventi pubblici o quasi (lo 0,3% del pil, inclusa Mps, contro l'1,8% della Germania). Ma, ha aggiunto, i prestiti alle imprese hanno rallentato nettamente e nei primi mesi del 2013 il calo si è avvicinato al 4% su base annua, mentre i tassi bancari rimangono alti. Una «spirale negativa che bisogna spezzare», ricordando che alla debolezza della domanda (da parte delle imprese) corrisponde un irrigidimento dell'offerta (da parte delle banche) anche a causa del deterioramento del merito di credito. E infatti alla fine del 2012 i prestiti in sofferenza erano pari al 7,2% degli impieghi complessivie il nuovo flusso ha raggiunto «un livello non toccato da venti anni».Difficoltà che hanno portato Bankitalia ad «intensificare» i controlli sulle rettifiche: «Se la Vigilanza fosse stata meno incisiva, i rischi sarebbero stati ingenti». Sarebbe tuttavia opportuno, aggiunge, «correggere l'attuale penalizzazione fiscale delle svalutazione sui crediti», ha detto Visco. Le banche, ricorda ancora, devono a loro volta varare «interventi incisivi» sui costi: le spese per il personale, ma anche tenendo sotto stretto controlloi dividendi e le remunerazioni di amministratori e dirigenti. E in futuro, gli azionisti «svolgeranno un ruolo cruciale» anche «rinunciando ai dividendi, quando necessario». Infine le Fondazioni: devono promuovere la selezione dei vertici aziendali sulla base della competenza e con criteri trasparenti.Document LAREP00020130601e96100010
Dopo lo shock Mps si va al ballottaggio il Pd cala del 13%: "Calmi, vinceremo"; Siena; Il centrodestra è lontano ma ci prova: loro hanno tutto da perdereDAL NOSTRO INVIATO ROBERTO MANIA   789 words28 May 2013La RepubblicaLAREPItalianGruppo Editoriale L´Espresso Spa   SIENA - Siena la rossa va al ballottaggio. Non accadeva dal vent'anni. Allora, nel 1993, c'erano il Partito comunista e la Democrazia cristiana. Tra quindici giorni Bruno Valentini, renziano atipico nato nel Pcie nella Cgil, dipendente del Monte dei Paschi, se la vedrà con Eugenio Neri, eccentrico chirurgo, esponente di una delle famiglie dell'alta borghesia senese, sostenuto dal centrodestra che qui però ha evitato anche di presentarsi con la sigla del Pdl, per la conquista di Palazzo Pubblico. E la Siena tramortita dallo scandalo del Monte, da un anno di commissariamento del Comune e dalle velenose lotte intestine nel Partito democratico non si è fatta sedurre neanche un po' dal grillismo. L'insipido candidato del Movimento 5 stelle, Michele Pinassi (che ieri ha dato la colpa a una non meglio precisata «macchina del fango»), non ha raggiunto nemmeno la soglia del 10% (8,35%) contro quasi il 21% delle politiche di febbraio.Eppure Beppe Grillo qui l'aveva fatta la campagna elettorale, cavalcando il buco finanziario del Monte, ma senza capire la città, la sua orgogliosa autosufficienza, la sua ritrosia a salire sul palcoscenico. Più del M5S ha preso la lista della sinistra-sinistra di Laura Vigni. Perché qui, per una città con meno di 50 mila abitanti, di candidati ce n'erano otto con sedici liste frutto di diaspore, scontri tra fazioni, divisioni anche famigliari, trasversalismi. Perché questa è Siena. Valentini ha ottenuto il 40,46%, quando erano state scrutinate 33 sezioni su 50, Neri il 23,07. Quella del Pd è quasi una sconfitta (ha perso circa il 13% dei voti rispetto alle precedenti amministrative e poco meno del 10 rispetto alle politiche) se si pensa al passato, quando la sinistra in una terra con pochi operai e tanto terziario faceva man bassa di voti, ma anche al 2011 quando l'ex sindaco Franco Ceccuzzi, la cui giunta è stata stroncata dal fuoco amico e la cui carriera politica è stata interrotta da un avviso di garanzia nell'inchiesta sul crac del pastificio Amato, vinse al primo turno con oltre il 54%. Valentini è convinto di avere la vittoria in tasca: «Si va verso una vittoria in discesa al ballottaggio. Dai primi di giugno daremo un governo forte e stabile a questa città. Mai più ruoli importanti a chi non è in grado di gestirli. Mai più sceglieremo per fedeltà anziché per talento». Per il centrodestra si apre una prospettiva inaspettata, praticamene senza precedenti: provare a spodestare la sinistra. «Era il traguardo che ci aspettavamo», ha detto ieri sera Neri. «Ora - ha aggiunto - il problema è per loro».I senesi, in qualche modo, hanno scelto la continuità l'usato sicuro, a dispetto dello slogan di Valentini "Siena cambia". Valentini, per i tanti blogger senesi il George Clooney della Val d'Elsa, cinquantottenne, era il sindaco di Monteriggioni, paesino alle porte di Siena. L'ha sostenuto Matteo Renzi ma senza molta convinzione, è stata soprattutto il candidato di Alberto Monaci, potente presidente del Consiglio regionale della Toscana, ex deputato della Dc, grande elettore, come delegato regionale, di Giorgio Napolitano al posto proprio del sindaco di Firenze. E la famiglia Monaci, nel "groviglio armonioso" senese, c'entra pure nel sostegnoa Neri perché Alfredo Monaci, fratello di Alberto, già membro del cda del Monte dei Paschi ai tempi di Giuseppe Mussari,e proprio per questo discusso candidato, non eletto, con la lista Scelta civica di Mario Monti, è considerato il king maker della lista civica "Nero su bianco" schierata con il centro destra e promossa però pure dagli ex pd margheritini che fecero saltare, bocciando il bilancio, la giunta Ceccuzzi. Sono pacchetti di voti, quelli dei "monaciani" e dei "ceccuzziani" che si muovono. E contano ancora nella Siena del potere. Quella «Siena quasi immobilizzata nel tempo», come scrisse Guido Piovene nel suo "Viaggio in Italia".Niente strappi, dunque. Per Neri sarà difficilissimo colmare il divario che lo separa dalla sinistra. Ma immobili e pesanti rimangono i problemi di una città che ormai guarda con distacco (per quanto l'affluenza ai seggi sia stata del 68,39%, otto punti in percentuale meno del 2011) gli intrecci della politica. Siena haa che fare con la fine del "Babbo Monte" e con i suoi effetti a raggiera sull'economia locale, con i tagli delle filiali, la riduzione degli stipendi. E anche con l'agitazione dei dipendenti comunali a cui non vengono pagati gli straordinari da dicembre e che ora minacciano di far saltare il Palio.Questa non è davvero più la Siena opulenta di un tempo. © RIPRODUZIONE RISERVATADocument LAREP00020130528e95s00012
Mps, un video incastra la banda del 5% nuovo interrogatorio a Baldassarri; L'Espresso: allo studio alleanza con Cdp e PosteANDREA GRECO FRANCO VIVIANO   629 words24 May 2013La RepubblicaLAREPItalianGruppo Editoriale L´Espresso Spa   SIENA - Inchiodato dal video trasmesso ieri in esclusiva da Repubblica.it, il capo della "banda del 5 per cento" oggi sarà interrogato dai magistrati della Procura svizzera che indaga per riciclaggio Gianluca Baldassarri, ex direttore area finanza del Monte dei Paschi. Sarà sentito nel carcere di Siena dove si trova dal 14 febbraio su ordine della Procura di Siena, che lo indaga con l'ex presidente, Giuseppe Mussari, l'ex dg Antonio Vigni e altri dirigenti e broker finiti nel gran calderone dell'inchiesta su Antonveneta e i derivati tossici. Baldassarri è in cella anche sulla base delle dichiarazioni del funzionario di Dresdner Antonio Rizzo, che a fine 2007 filmò l'incontro con il collega Michele Cortese, video finito agli atti dell'inchiesta dei pm di Siena, Antonio Nastasi, Aldo Natalini e Giuseppe Grosso.Un documento fondamentale per l'inchiesta, che ha consentito di recuperare decine di milioni di euro rientrati in Italia - grazie allo scudo fiscale - o ancora all'estero. Nella registrazione si può ascoltare la conversazione tra Rizzo e Cortese, che svela l'esistenza entro Mps di una struttura capeggiata da Baldassarri,e dedita alle operazioni «back to back»: comprare titoli a prezzi gonfiati (a danno del bilancio Mps) e spartirsi un terzo a testa le plusvalenze con il venditore e l'intermediario. Proprio di una commissione da 600mila euro pagata a Lutifin, finanziaria ticinese poi fallita su cui avevano indagato Lugano e Milano, parlano nel video gli ex funzionari Dresdner.In Svizzera simili attività vedono indagati una dozzina di operatori che ruotavano intorno al Monte. «Con Baldassarri c'era uno che gli faceva il lavoro sporco - racconta Cortese - si chiamava Cantarini. Dentro Mps li chiamavano la banda del 5%. Pigliano stecche da anni, è risaputo». Dichiarazioni che inguaiano ancora di più gli operatori infedeli - compresi Pontone e Cantarini, ex collaboratori di Baldassarri al Monte e ora indagati dalla procura senese - che hanno provocato danni miliardari alla banca.L'eredità di quegli anni ha prodotto per Mps un fardello da 4 miliardi di prestito - il Monti bond da un milione al giorno di interessi - e un futuro tutto da scrivere. È di ieri un'anticipazione dell' Espresso che rivela il progetto di fusione tra l'istituto senese e il BancoPosta. L'ipotesi sarebbe in un dossier finito sulla scrivania del presidente del Consiglio Enrico Letta. «L'idea - scrive il settimanale - è dare il via a un'alleanza fra il Monte e BancoPosta, per sfruttare i rispettivi punti di forza delle due istituzioni: la prima è una vera banca, dotata di licenza creditizia piena; la seconda ha invece un'enorme potenza di fuoco, graziea circa 14.000 uffici postali diffusi capillarmente sul territorio nazionale». Ma l'ad di Mps, Fabrizio Viola, cade dalle nuvole: «Non ne so niente» dice. Mentre l'ad di Poste Italiane, Massimo Sarmi, un po' conferma: «È un'idea - ha detto il manager al termine dell'assemblea Confindustria - ma non è un'idea nostra. Non ne abbiamo mai parlato». Come a dire che la suggestione arriva da qualche altra parte, in alto.Sulla difficile situazione di Mps ieri é intervenuto anche il Movimento 5 stelle, che ha presentato una proposta di legge alla Camera per l'istituzione di una commissione bicamerale d'inchiesta sulla banca, composta da 20 senatori e altrettanti deputati. La commissione dovrebbe terminare la sua indagine sulla privatizzazione della banca entro un anno. Il presidente della Commissione Bilancio della Camera, Francesco Boccia (Pd) ha ribattuto: «Un'inchiesta parlamentare serve e deve riguardare tutta la "finanza cattiva", l'uso spregiudicato di titoli tossici, tutto il sistema che ha inquinato il rapporto tra banche e imprese».© RIPRODUZIONE RISERVATADocument LAREP00020130524e95o0001a
Renzi boccia il Porcellum corretto: "Resta un maialinum"; La polemica Democratici in tensione sul congresso: no di Cuperlo, Orfini e Gentiloni al rinvio. Epifani: per ora pensiamo a partire beneg.c.   509 words24 May 2013La RepubblicaLAREPItalianGruppo Editoriale L´Espresso Spa   ROMA - Epifani pensa al congresso del Pd a novembre/dicembre. Spiega su facebook che non vuole mandare le cose per le lunghe però «il congresso democratico deve avere l'ambizione di dare al paese la proposta e il programma di un cambiamento...». Un rinvio di un paio di mesi rispetto alla tabella di marcia prevista. Ma basta poco per mandare i Democratici in tilt.Gianni Cuperlo, candidato alla segreteria dei "giovani turchi" e dei dalemiani, sostiene che un rinvio non aiuta certo a risolvere i problemi. Paolo Gentiloni, renziano, attacca su twitter: «Stavolta smacchiano noi, se rinviamo il congresso e ritocchiamo soltanto il Porcellum». L'altro tema che agita il Pd è infatti la riforma elettorale, di cui si parlerà nella direzione convocata dopo le amministrative di domenica e lunedì. Prevista per martedì, la prima direzione dell'era Epifani slitta a venerdì o forse a inizio giugno, mentre giovedì prossimo il leader incontra i segretari regionali. La patata bollente da affrontare per un Pd disastrato sarà il risultato del voto nelle città. Però a modifiche minimaliste della legge elettorale dà l'alt Renzi. Il sindaco di Firenze alza le barricate, avendo in questo molto consenso nel partito. «Il Porcellum non si può correggere o emendare. Se è una porcata come l'ha definita il suo estensore, quello statista in camicia verde che è Calderoli, se lo si cambia cosa diventa? Al massimo un "maialinum"». Mezzo partito è della stessa opinione, mettendo così in mora il premier Letta e il ministro Franceschini. Nel merito, il sindaco "rottamatore" è per il modello-legge elettorale per i sindaci: «Serve una legge seria in cui un minuto dopo le elezioni si sa chi ha vinto o chi ha perso. Solo nelle elezioni del sindaco si sa chi vince e chi perde...». Renzi è preoccupato per la tenuta del partito e soprattutto per la frattura tra il centrosinistra e i suoi elettori: «Ho detto che dobbiamo prendere i voti dei delusi del centrodestra, ho aggiunto che dobbiamo prendere quelli dei Cinque Stelle, ma dobbiamo riprendere i voti dei nostri, perché c'è un sacco di gente che è delusa dal Pd, delusa dal centrosinistra». Il sindaco sta girando l'Italia per la campagna elettorale, cercando di portare consensi al partito. Ieri a Siena («straordinario che un fiorentino parli bene di un senese») a sostegno del candidato sindaco Bruno Valentini, ha lanciato bordate anche sul caso Monte dei Paschi e sulle banche che devono stare fuori dalla politica. Però ha aggiunto: «Su Mps a Siena si è sbagliato , ma poi si è avuto il coraggio di mettere un punto e ripartire. Le autorità di vigilanza invece dormivano». Sulla legge elettorale alcuni Democratici e Sel chiedono semplicemente il ripristino del Mattarellum, il sistema di voto precedente. Beppe Fioroni chiede una consultazione dei circoli e dei militanti per stabilire quale legge si vuole. © RIPRODUZIONE RISERVATADocument LAREP00020130524e95o0000s
Mps, Briamonte interdetto due mesi il consigliere è indagato per insider; L'indagine Provvedimento contro il legale dello Ior per la fuga di notizie sulle richieste danni a ex vertici, Nomura e DeutscheANDREA GRECO FRANCESCO VIVIANO   501 words23 May 2013La RepubblicaLAREPItalianGruppo Editoriale L´Espresso Spa   SIENA - La "talpa" che la sera del 28 febbraio scorso avrebbe informato due quotidiani che Monte dei Paschi di Siena aveva deciso di rivalersi contro gli ex vertici Giuseppe Mussari e Antonio Vigni, e contro Nomura e Deutsche Bank, sarebbe l'avvocato Michele Briamonte, membro del cda Mps da un anno. Lo sostengono i pubblici ministeri di Siena che aggiungono a una quindicina di indagati nella vicenda - con ipotesi di reato di insider trading - il rampante legale dello studio Grande Stevens (che da sempre assiste la famiglia Agnelli), consulente di fiducia dello Ior. E che per gli affari della banca vaticana è già indagato per riciclaggio dalla procura di Roma. I suoi difensori definiscono il provvedimento «errato in diritto e privo di ogni presupposto fattuale».Gli inquirenti hanno anche ottenuto dal gip Bellini l'interdizione per due mesi, rinnovabile, di Briamonte dal cda della banca.«Mps effettuati gli opportuni approfondimenti si riserva ogni azione sui fatti in questione», ha fatto sapere Rocca Salimbeni, ieri informata con una stringata lettera della procura, e che ora valuta con i propri legali se, ai sensi della normativa di vigilanza, Briamonte vada sospeso tout court o previo voto assembleare (come fu in passato, ai sensi del Tub, per Cesare Geronzi e altri condannati in primo grado).La misura di ieri chiude un'indagine partita da un esposto di Mps contro ignoti. Il 28 febbraio il cda aveva deliberato le richieste danni per complessivi 1.200 milioni, e il 1° marzo avrebbe depositato l'esposto al tribunale di Firenze. Ma l'uscita dei rumors sul Sole 24 Ore e La Nazione rischiava di far prendere contromisure tecnico-legali alle controparti dei derivati tossici Alexandria e Santorini. L'indagine dei pm Antonino Nastasi, Aldo Natalini e Giuseppe Grosso avrebbe sciolto il mistero esaminando i tabulati telefonici su utenze in uso a Briamonte. A svelare ai magistrati che due giornalisti erano informati in anticipo fu il presidente di Mps Alessandro Profumo, che aveva messo a verbale che dopo quel cda, mentre si trovava a cena in una trattoria di Siena con David Rossi - responsabile della comunicazione suicidatosi il 6 marzo- era stato avvicinato da un cronista che gli aveva chiesto dell'azione risarcitoria. Il 5 marzo Briamonte era stato perquisito dalla Gdf, insieme a Lorenzo Gorgoni, altro consigliere Mps poi risultato estraneo. I due, nel cda del 28 febbraio, votarono contro le richieste danni. Secondo fonti giudiziarie l'indagine e il provvedimento contro Briamonte chiudono questo filone, e permetteranno di chiudere anche quello sulla morte di Rossi.All'epoca qualcuno aveva ipotizzato che l'autore della soffiata ai quotidiani fosse lui, e le ricadute di questa gaffe l'avessero spinto a farla finita. Ma per i pm le motivazioni di Rossi sono personali, non legate alla fuga di notizie.© RIPRODUZIONE RISERVATADocument LAREP00020130523e95n0001t
Intesa garantisce la copertura del riassetto Pirelli; Pronti i finanziamenti per una futura offerta su Camfin. La Bicocca: "Nessun accordo firmato"SARA BENNEWITZ   529 words22 May 2013La RepubblicaLAREPItalianGruppo Editoriale L´Espresso Spa   MILANO - Sono arrivati ieri tuttii finanziamenti necessarie propedeutici alla costituzione di un veicolo che dovrebbe promuovere un'offerta amichevole sulla Camfin, controllante di Pirelli al 26,2%. L'offerta punterebbe a ritirare la holding dal mercato, ma mancano ancora da definire alcuni dettagli sulla governance e sugli assetti futuri.Clessidra, Unicredit e Intesa Sanpaolo avrebbero aperto il cordone della borsa, e all'ultimo minuto la banca guidata da Enrico Cucchiani (che ha illustrato l'operazione al consiglio di gestione) avrebbe deliberato la copertura dell'operazione anche nel caso che il socio Malacalza aderisca all'offerta. L'assetto finale potrebbe essere infatti diverso da quello pensato originariamente, anche se in caso di totale adesione all'offerta le posizioni dei due istituti tornerebbero ad avvicinarsi. Ad oggi però Intesa, che da sempre attraverso Cucchiani si è schierata al fianco di Marco Tronchetti Porvera, avrebbe erogato un finanziamento superiore rispetto a quello di Unicredit, mentre il piano originario prevedeva che Clessidra avrebbe avuto la fetta più grande della Newco con le due banche che si sarebbero spartite equamente in resto.Il risultato è che con il raggiungimento della copertura finanziaria dell'operazione viene meno l'ostacolo maggiore, il resto sono particolari che non cambiano il quadro, anche se chi è vicino al dossier ricorda «che in diavolo si nasconde nei dettagli».Sulla governance, al momento le parti avrebbero convenuto di prevedere un accordo della durata di quattro anni, entro i quali Pirelli dovrà raggiungere degli obbiettivi, e che alla fine prevedono comunque la possibilità per quanto remota - che Tronchetti Provera possa esercitare una call sulle quote di Pirelli che verrebbe ad acquisire la Newco in virtù dell'Opa su Camfin. Ieri, un portavoce del gruppo della Bicocca su richiesta della Consob ha dichiarato che «nessun accordo è stato raggiunto», precisando tuttavia che da tempo «ci sono colloqui e contatti con investitori interessati ad accompagnare percorsi di razionalizzazione degli assetti proprietari di Camfin». Del resto, la Newco guidata da Clessidra che si propone di lanciare l'offerta non potrà che condizionare l'Opa al placet del suo azionista di riferimento che al momento è la Gpi, dove Tronchetti Provera è il socio di maggioranza e i Malacalza hanno il 30,9%. In realtà finché sono in vigore i patti di Gpi, che scadranno il 20 luglio anche se c'è un arbitrato in corso, il gruppo non solo non può siglare accordi, ma non potrebbe nemmeno negoziarne i contenuti perché tra i due soci c'è un'esclusiva e un diritto di prelazione incrociato. Da parte sua, la famiglia genovese che possiede il 25% di Camfin non solo si dichiara estranea a qualsiasi trattativa, ma getta acqua sul fuoco sulla possibilità di dirimere a breve le divergenze con Tronchetti. Insomma, i Malacalza non si aspettano novità dall'incontro in agenda per oggi tra i legali delle due parti, e restano arroccati sulle proprie posizioni di sempre: ovvero che sono azionisti di natura industriale e che non vogliono vendere quel 6,7% di Pirelli che possiedono indirettamente attraverso Camfin.© RIPRODUZIONE RISERVATADocument LAREP00020130522e95m0001r
Lite in Assogestioni per Intesa la parola passa alla Consob; FINANZAAdriano Bonafede   882 words20 May 2013La RepubblicaLAREPItalianGruppo Editoriale L´Espresso Spa   Roma Nelle foto qui a sinistra, Marcello Bianchi (1), responsabile della divisione corporate governance della Consob ; il presidente di Assogestioni , Domenico Siniscalco (2), il presidente del Consiglio di Sorveglianza di Intesa Sanpaolo , Giovanni Bazoli (3) Sarà adesso l'inchiesta formale già aperta dalla Consob, e che fa capo a Marcello Bianchi, responsabile della divisione corporate governance, a stabilire se siano state violate delle norme con la lista di minoranza Assogestioni per Intesa Sanpaolo. La lista dei consiglieri di minoranza - oggetto di contestazioni e discussioni all'interno della stessa associazione - non è stata alla fine votata da tutti i fondi (sono mancati all'appello quelli esteri), ragion per cui i gestori hanno ottenuto soltanto 2 posti nel Consiglio di sorveglianza di Intesa Sanpaolo invece dei 4 che avrebbero comodamente potuto portare a casa se ci fosse stata una piena convergenza. Piena convergenza che, invece, si è verificata in tutte le altre società quotate. Non soltanto: calcoli più precisi dimostrano che Assogestioni, se avesse sfruttato per intero e senza riguardi la sua forza d'urto, sarebbe potuta arrivare addirittura a 8-9 consiglieri, sconvolgendo completamente la governance della banca in cui le Fondazioni la fanno da padrone. Intesa Sanpaolo è dunque un'eccezione che non soltanto brucia ma che adesso è al vaglio della Commissione di vigilanza sulla Borsa. In sostanza, il danno che ne è derivato è che i fondi alla fine non sembrano aver votato nell'esclusivo interesse dei loro sottoscrittori, il che avrebbe richiesto la massimizzazione del numero dei consiglieri eletti con il proprio voto. Gli addetti ai lavori parlano di un "grave danno reputazionale" per Assogestioni, dove le discussioni non sono mancate, tanto che a un certo punto di questa storia si era dimesso anche Guido Giubergia, coordinatore del Comitato gestori di Assogestioni. Il caso Intesa riporta alla ribalta quello che è uno storico, irrisolto problema delle società di gestione italiane. Quasi tutte, infatti, con poche eccezioni (Azimut, Kairos, ecc.) sono emanazioni delle stesse banche. Il conflitto d'interesse è dunque incorporato nel dna delle sgr, al contrario di quel che avviene negli altri paesi, dove esiste un forte nucleo di gestori indipendenti dal sistema bancario e dunque senza potenziali conflitti. La vicenda ha inizio con l'intervento di Eurizon - la controllata di Intesa per il risparmio gestito - in seno ad Assogestioni contro uno dei candidati inseriti nella lista, il professor Vincenzo Carriello. Quest'ultimo, che in passato aveva lavorato per Intesa, si era in realtà già impegnato a dimettersi dallo studio professionale una volta eletto. Inoltre, la sua candidatura era stata approvata dal Comitato gestori, l'organo tecnico di Assogestioni che sceglie i candidati delle liste di minoranza. L'intervento di Eurizon - è stato notato con lucidità da Luigi Zingales sul Sole 24 Ore, che ha addirittura provocato un intervento del Governatore Ignazio Visco - non avrebbe mai dovuto esserci. Secondo le stesse regole stabilite da Eurizon, infatti, e riportate nel suo sito, quando si verifica un caso di conflitto d'interessi avrebbe dovuto astenersi. In questo caso Eurizon si stava adoperando per cambiare la lista preparata da Assogestioni per la sua controllante. Eurizon avrebbe dunque palesemente violato le sue stesse regole (e anche molte altre di Banca d'Italia e di Consob), ma come altre volte in questo paese - non sarà facile per l'ente di vigilanza (la Consob) dimostrare questo intervento. Perché Eurizon ha avuto cura di partecipare soltanto a una discussione preliminare ma poi non ha votato nella riunione decisiva del Comitato di Assogestioni. La solita differenza tra forma e sostanza. Ma, se si guarda alla sola sostanza, gli osservatori ravvisano una chiara intenzione da parte dei soci di Intesa, in primis le Fondazioni, di bloccare consiglieri di minoranza non graditi e addirittura di bloccarne alcuni perché altrimenti, anche solo con 4 o 5, sarebbe di fatto mutata la governance. Fin qui niente di nuovo ma soltanto un'ulteriore manifestazione dei limiti di quel capitalismo relazionale che da sempre caratterizza l'Italia, La cosa forse più sorprendente è che hanno contribuito fattivamente a ridurre il numero di consiglieri di minoranza eletti da Assogestioni in Intesa proprio i fondi esteri. I quali, consigliati in tal senso da due principali "proxy advisor" (agenzie di valutazione delle decisioni di voto) come Institutional Shareholders (Iss) e Glass Lewis, hanno ritirato il loro appoggio alla lista di Assogestioni. Strano perché, invece, in tutti gli altri casi i fondi esteri hanno dato manforte ad Assogestioni che proprio nella stagione assembleare 2013 ha ottenuto il più grande successo della sua storia nel far eleggere i consiglieri di minoranza nelle società quotate. Secondo i dati resi noti la scorsa settimana e pubblicati sul sito, le liste presentate dal Comitato dei Gestori hanno permesso di far eleggere ben 31 dei candidati proposti. E molti di loro hanno ottenuto una percentuale di voti in assemblea superiore al 30 per cento, corrispondenti spesso a più del 20 per cento del capitale sociale (vedi grafici in pagina). «Comparando i dati relativi alle stagioni assembleari 2010 e 2013 - si legge nel sito di Assogestioni - le società in cui sono state depositate delle liste è salito da 6 a 14 e il numero di liste depositate è più che raddoppiato, passando dalle 7 del 2010 alle attuali 16».Document LAREP00020130520e95k0001d
ALL'ASSEMBLEA DI BANKITALIA UNA PLATEA IMBRONCIATA; OLTRE IL GIARDINOAlberto Statera   532 words20 May 2013La RepubblicaLAREPItalianGruppo Editoriale L´Espresso Spa   Tra dieci giorni centinaia di banchieri confluiranno compatti nel salone della Banca d'Italia per ascoltare le consuete considerazioni finali del governatore della Banca d'Italia. Ma mai come quest'anno il governatore Ignazio Visco, succeduto nel 2011 a Mario Draghi, avrà di fronte una platea così impermalita e ingrugnata. I banchieri imbronciati, che come i politici non godono in questo momento di grande popolarità, rimproverano all'Istituto centrale di aver imposto regole di bilancio così restrittive da contribuire a ridurre il credito alle aziende e a bloccare la ripresa di un paese in recessione ormai da sette trimestri. Una sorta di "malthusianesimo" bancario, foriero di altri guai per il paese e condito di metodi inquisitori, con circa quaranta ispezioni della vigilanza definite "durissime". Naturalmente, che la Banca d'Italia vigili occhiuta, specie dopo scandali come quello del Monte dei Paschi di Siena, vuol dire che non fa altro che il suo mestiere. Ma protetti dall'anonimato alcuni banchieri chiedono che non ci siano figli e figliastri, citando qualche caso di banche che sarebbero state "graziate". Fino a prova contraria, la stretta riguarda tutti, grandi e piccoli costretti a rettificare le cifre a copertura dei crediti anomali e delle sofferenze. La media di incremento per le banche quotate è del 55 per cento, per le non quotate, quelle che operano sul territorio e finanziano le piccole imprese, addirittura del 248 per cento. Va da sé che ciò compromette il maquillage dei bilanci, i dividendi e anche i bonus ai banchieri. Per le banche che chiudono in perdita o con un risultato di gestione negativa, le direttive della Banca d'Italia prevedono che non vengano pagati bonus "ai componenti degli organi con funzione di supervisione strategica e di gestione, al direttore generale, nonché ad altro personale più rilevante". Per gli altri è prevista "almeno una significativa riduzione del bonus anche nel caso siano stati raggiunti gli obiettivi di performance individuali e della business unity di appartenenza". La Vigilanza, che conosce i suoi polli, intima anche che la riduzione o l'azzeramento dei bonus non siano aggirati "attraverso impropri aumenti delle componente fissa o di quella variabile". Capite allora la cupezza dei banchieri? Che, per di più, sull'applicazione delle direttive della Banca d'Italia e sulle ispezioni si beccano tra loro, rendendo faticosa la vita del nuovo presidente dell'Abi Antonio Patuelli, ex deputato ed ex sottosegretario ai tempi del Partito liberale. Per dirne una, nel Veneto, a pochi chilometri di distanza, si fronteggiano Verona e Vicenza, con i loro esuberanti presidenti Carlo Fratta Pasini e Gianni Zonin. Perché la Popolare di Vicenza ha avuto l'ispezione della Vigilanza prima della revisione dei criteri di valutazione dei crediti deteriorati, consentendole di chiudere il bilancio con utili in crescita di oltre il 6 per cento e distribuire un dividendo? E forse di ingrandirsi al centro d'Italia, prendendosi magari la Popolare di Spoleto? Verona, del resto, non si era già gonfiata come una rana con le acquisizioni che hanno portato alla nascita del Banco Popolare? Ma si spera che i tempi di Fazio e Geronzi siano finiti. a.statera@repubblica.itDocument LAREP00020130520e95k0000h
Metodo-Bondi i successi milionari dei contenziosi con le banche; PRIMO PIANOEttore Livini   987 words20 May 2013La RepubblicaLAREPItalianGruppo Editoriale L´Espresso Spa   Milano Trecento milioni di spesa. Due miliardi di entrate. Il miglior testimonial tricolore della via "giudiziaria" al profitto (quella che Mps vorrebbe battere ora contro chi ha innescato la bomba dei derivati nei suoi conti) resta ancor oggi la Parmalat. Enrico Bondi ha ereditato a fine 2003 dai Tanzi un'azienda in ginocchio. Fiaccata da frodi e malversazioni di bilancio vicine al miliardo di euro. In pochi anni però - grazie pure al concordato - è riuscito a rimettere in piedi Collecchio puntellando il gruppo non solo grazie al business (in fondo poco redditizio) del latte ma soprattutto con una raffica di cause e revocatorie contro i presunti responsabili del crac. E grazie alle transazioni chiuse in sei anni con banche, revisori, ex amministratori e agenzie di rating, il Supercommissario - ora traslocato alla guida dell'Ilva - ha messo insieme quel tesoretto di rimborsi pari a quasi 2 miliardi che ha convinto alla fine Lactalis a mettere mano al portafoglio e sborsare quasi 6 miliardi di euro per conquistare la società. Il tutto pagando "solo" (naturalmente si fa per dire) 300 milioni circa di spese legali. «Dieci anni fa, quando abbiamo scoperchiato per la prima volta il pentolone dei guai lasciati dai Tanzi non avremmo mai pensato di arrivare a questi risultati», dice uno degli avvocati che all'epoca erano a fianco del manager aretino. Ma la perseveranza ha pagato. Bondi ha affidato a PriceWaterhouse e a un pool di consulenti l'esame approfondito di tutti i contratti bancari e le emissioni "suicide" lanciate da Collecchio per tappare i suoi buchi di bilancio. E scovate le clausole capestro, le super-commissioni occulte per i collocatori e - in qualche caso - persino le mazzette depositate in compiacenti conti svizzeri (un copione andato in scena pari pari a Siena) è partito all'attacco. Le armi? Le stesse che con ogni probabilità useranno adesso Alessandro Profumo e Fabrizio Viola: revocatorie per bloccare i pagamenti alle banche e tornare in possesso dei soldi già versati. Più una raffica di cause internazionali per ottenere adeguati risarcimenti. Si tratta - lo insegna l'esperienza emiliana - di una delicatissima partita a scacchi che si snoda tra diverse giurisdizioni, prospetti finanziari complicati da decrittare persino per i loro estensori, aule di tribunale che spesso faticano a capire davvero la posta in gioco (specie sui derivati). Non solo: la durata è imprevedibile e spesso, per arrivare a sentenza definitiva, si misura in molti anni. Proprio il caso Parmalat però insegna che lo sbocco "naturale" dell'offensiva legale è una transazione extra-giudiziaria. E che il gioco, alla fine, può valere davvero la candela. Il metodo Bondi a Collecchio infatti ha funzionato (salvo qualche inciampo come la causa americana contro Citigroup) come un orologio svizzero. Intesa ha raggiunto un accordo con Collecchio per chiudere il contenzioso tra le parti con un assegno di 460 milioni. Unicredit ne ha pagati 229, Morgan Stanley 150. Il super-commissario non ha risparmiato nessuno: ha inseguito con i suoi legali colossi mondiali come la General Electric (7 milioni) e Deutsche Bank (che ha rimborsato a Parmalat 74 milioni) ma ha costretto ad aprire il portafoglio pure Banca Cividale, la Banca di Credito Cooperativo di Bene Vaggiena assieme a revisori ed ex amministratori. Stretti nella tenaglia tra azioni penali e sequestri amministrativi (come gli 1,8 miliardi che la Procura di Siena ha cercato di bloccare a Nomura) quasi tutti gli istituti dopo qualche schermaglia hanno alzato bandiera bianca, firmando grazie a assegni milionari la pace con Bondi. Di più: il pressing della società ha convinto molti a transare anche in sede civile - sborsando rimborsi più contenuti - tra i 32mila risparmiatori che si erano costituiti in Tribunale contro di loro. Una scelta spesso obbligata anche perché - viste le parcelle degli avvocati - in molti casi è più economico chiudere subito la partita piuttosto che avventurarsi in lunghissimi percorsi giudiziari. Il buon esempio del manager toscano ha fatto molti proseliti. In fondo lui è stato il primo a rompere quel tabù tutto italiano secondo cui le banche sono una sorta di entità intoccabile, non solo perché hanno le chiavi della cassa in mano ma anche perché presidiano tutti i nodi nevralgici della finanza nazionale. A mettersi in scia a Parmalat negli ultimi tempi sono stati soprattutto gli enti locali tricolori, finiti nel tritacarne dei derivati per il comportamento spesso discutibile di funzionari del credito pagati fior di commissioni per collocare swap, options e altre diavolerie di questo genere a controparti spesso incompetenti per valutarne la rischiosità. I risultati si sono visti. Comuni, Province e Regioni arrivate sull'orlo del dissesto. E costrette così in molti casi a convocare gli avvocati affidando loro il compito di salvare capra e cavoli aprendo il contenzioso con gli istituti. Il gioco ha funzionato - anche se non per tutti - pure in questo caso: il caso più eclatante è stato quello del Comune di Milano, finito invischiato all'epoca di Letizia Moratti in un complesso derivato che rischiava di aprire una voragine nel bilancio Comunale. A prendere il toro per le corna è stato l'assessore al bilancio della giunta Pisapia Davide Corritore (non a caso arrivato da esperienze professionali in Citigroup e Deutsche Bank) che ha avviato l'offensiva legale e ottenuto il sequestro clamoroso di 108 milioni delle banche coinvolte. La partita si è chiusa alla fine con una transazione che ha portato alle casse di Palazzo Marino un beneficio di 455 milioni, manna per il municipio meneghino alle prese con i paletti strettissimi del patto di stabilità. La stessa strategia è stata adottata da decine di enti locali: la Regione Piemonte ha chiuso con un risarcimento la sua causa con Merrill Lynch per un Bor da 1,8 miliardi e ha ancora aperto il contenzioso con Dexia e Banca Intesa. Lo stesso ha fatto Verona. Una serie di precedenti che fa ben sperare anche i vertici dell'Mps.Document LAREP00020130520e95k0000e
Dall'aeroporto alle tangenti, i filoni dell'indagine; PRIMO PIANO [ IL CASO ]Francesco Viviano   516 words20 May 2013La RepubblicaLAREPItalianGruppo Editoriale L´Espresso Spa   L'origine di tutti i guai per i vertici ed alcuni dirigenti di Mps è stata una "piccola" inchiesta relativa all'assegnazione dell'appalto per la realizzazione dell'aeroporto senese di Ampugnano, che tra i principali indagati aveva l'allora presidente di Mps Giuseppe Mussari rinviato a giudizio per falso ideologico e turbativa d'asta. Un'inchiesta avviata nel 2008 coordinata dal pm Antonio Nastasi che adesso fa parte del pool giudiziario (con lui i pm Aldo Natalini e Giuseppe Grosso) che indaga sull'acquisto di Antonveneta e sulla vicenda dei derivati Alexandria e Santorini che hanno provocato un vero e proprio terremoto ai vertici di Mps. E' dall'inchiesta sull'aeroporto di Ampugnano che Nastasi nell'ottobre del 2011 apre un fascicolo su Mps perché dalle intercettazioni sui telefoni di Giuseppe Mussari emergono le magagne interne ed esterne ai piani alti di Mps. Rimaste sempre top secret per tutti, tranne che per Mussari che le conosceva bene e che aveva chiesto (probabilmente perché sapeva che quelle conversazioni avrebbero provocato uno scandalo finanziario e politico) la distruzione "perché non attinenti ai fatti del processo". Ma le intercettazioni non furono distrutte e adesso sono nel fascicolo sullo scandalo Mps venuto alla luce il 10 maggio del 2012 quando furono compiute le prime perquisizioni nella storica sede della banca. Da allora è stato un continuo susseguirsi di colpi di scena, dagli avvisi di garanzia a Giuseppe Mussari, all'ex direttore generale Antonio Vigni e all'ex capo area finanza della banca, Gianluca Baldassarri, più un'altra decina di personaggi interni ed esterni alla banca. Così viene fuori l'acquisto di Antonveneta valutata 9 miliardi e comprata alla fine per quasi 17 miliardi e l'acquisto dei derivati Alexandria e Santorini dietro i quali si celerebbero tangenti milionarie. Da allora l'indagine si è arricchita di nuovi elementi che hanno portato all'ormai nota "banda del 5% " ai cui vertici c'era Gianluca Baldassarri arrestato il 14 febbraio scorso e ancora in galera, ed altri personaggi a lui legati, tutti uniti da un unico scopo, fare soldi in fretta ai danni anche delle banche o di altre istituzioni finanziarie di cui erano "consulenti". Un vero e proprio clan i cui componenti, stranamente, giravano poi di banca in banca e di finanziaria in finanziaria diventando prima venditori, poi acquirenti, poi consulenti accumulando un vero e proprio tesoro sparso nei mille rivoli di conti segreti all'estero che solo in parte è stato rintracciato dagli investigatori (la settimana scorsa sono stati perquisiti uffici e abitazioni di altri 12 indagati). Una cospicua parte è stata sequestrata a Gianluca Baldassarri ed ai suoi soci, un'altra, molto più consistente, circa 2 miliardi, è stata individuata ma non ancora sequestrata. E' quella di Nomura (1,8 miliardi) ed altre decine di milioni appartenenti a Giuseppe Mussari ed Antonio Vigni che la Procura ha chiesto di sequestrare. Ma il gip ha respinto questa richiesta e si è in attesa che nei prossimi giorni il Tribunale del riesame decida sul da farsi.Document LAREP00020130520e95k0000c
Mps, ondata di perquisizioni e nuovi avvisi; Anche Svizzera e San Marino tallonano la "banda del 5%". Indagato Villa (ex Ginori)ANDREA GRECO FRANCESCO VIVIANO   648 words17 May 2013La RepubblicaLAREPItalianGruppo Editoriale L´Espresso Spa   ROMA - L'inchiesta su Monte dei Paschi fa un salto di livello.Una quindicina di perquisizioni in tutta Italia e in Svizzera, nuovi indagati tra cui Roberto Villa, ex presidente di Richard Ginori e sodale di Gianluca Baldassarri. E il terribile sospetto, covato dagli inquirenti, che la "banda del 5%" abbia lasciato troppe tracce, e troppi quattrini, in giro per circoscriverla alla mezza dozzina di indagati - per associazione a delinquere e truffa - legati all'ex direttore dell'area finanza in carcere da tre mesi.L'inchiesta della procura di Siena dovrebbe chiudere entro l'estate, e stringe sulle compravendite del desk proprietario di Mps tra il 2008 e il 2011. Ma la carenza di controlli e di scrupoli della passata gestione senese origina nuovi filoni giudiziari: e l'accusa di sfruttamento di alcuni titoli "tossici" mediati da una finanziaria di Paradiso (Canton ticino) sarebbe all'origine dei blitz effettuati dalla Gdf in accordo con le autorità elvetiche, e avrebbe portato a una decina di nuovi indagati per riciclaggio Oltralpe. Sarebbero in gran parte operatori, e nessuno di loro attualmente in forze alla banca senese. Le compravendite sotto accusa sarebbero a danno di Mps, e nel solco di uno schema già ricostruito nell'inchiesta sull'intermediario Lutifin, che la procura di Milano svolse nel 2008 per poi passare le carte a Siena. Nel gergo finanziario si chiama back to back (spalla a spalla): una banca compra attività a prezzi gonfiati, a danno del suo bilancio. Il venditore - e l'intermediario - fanno una plusvalenza fuori mercato, e se la spartiscono dividendola in tre con il compratore. Una modalità diffusa con le controparti Mps dell'epoca, e che nella lente degli inquirenti svizzeri potrebbe produrre sviluppi importanti.Ieri le Fiamme gialle hanno perquisito case e uffici tra Ravenna, Bologna, Milano e Roma. Dalla provincia ravennate vengono Villa e Baldassarri, per l'esattezza da Lugo di Romagna, città che diede i natali (1882) anche a Charles Ponzi, pioniere dei truffatori italiani. I due sono amici di vecchia data, e furono colleghi negli anni '80 in Cofilp, sim della Popolare di Novara nel cui capitale era presente anche Raul Gardini, e che finì travolta da altri scandali finanziari. Lo scorso 21 febbraio, ai pm Aldo Natalini e Giuseppe Grosso - titolari del fascicolo Mps - Baldassarri disse: «Conosco Roberto Villa è stato mio collega per dieci anni alla Cofilp. Conosco la Gdp, società creata da Villa una volta uscito da Cofilp che si occupava di gestione patrimoni». Gdp fu fondata da Villa, e cancellata dal registro svizzero delle imprese nel 2007. Secondo una mail interna partita dalla filiale Mps di Londra nel novembre 2005, Gdp ebbe l'incarico di occuparsi dell seconda tranche del contratto del derivato tossico Alexandria, che Mps deteneva in controparte con Dresdner Bank (poi sostituita da Nomura). Con Villa, Baldassarri fece anche un investimento in Starfin, holding di Richard Ginori. «Villa insistette molto - ha dichiarato - ho investito un milione.La partecipazione venne riacquistata da Villa nel 2009». Era Kurasi il veicolo dell'ex Mps per detenere - da Madeira - il 3,8% nelle porcellane, poi per scudare parte dei 18 milioni che la Gdf gli ha preso a febbraio, in un round da 46 milioni tra lui, il suo vice Alessandro Toccafondi (10 milioni) e i broker David Ionni, Antonio Pantalena, Fabrizio Cerasani, Luca Borrone.Proprio Toccafondi è stato interrogato il 2 maggio con una rogatoria dalla Procura di San Marino. Agli inquirenti locali ha motivato le sue disponibilità finanziarie - al sicuro presso la United investment bank di Vanuatu (isola off-shore del Pacifico) - con bonifici diretti che riceveva da clienti delle società per cui lavorava, in cambio di consulenze mobiliari. I soldi venivano poi rimpatriati tramite un mandato fiduciario alla Smi di San Marino. © RIPRODUZIONE RISERVATADocument LAREP00020130517e95h0001l
Il fondo antirischi frena Intesa Sanpaolo Ubi, Bpm e Banco Popolare in ripresaANDREA GRECO VITTORIA PULEDDA   466 words15 May 2013La RepubblicaLAREPItalianGruppo Editoriale L´Espresso Spa   MILANO - Segni di ripresa per le banche italiane, non sempre per i loro clienti affamati di credito.Gli impieghi di Intesa Sanpaolo, Ubi, Banco popolare e Bpm a marzo calano dall'anno prima: tuttavia rispetto a fine 2012 le banche hanno difeso i profitti con taglio di costi, trading e attenuazione di sofferenze e accantonamenti. Intesa Sanpaolo archivia un utile netto di 306 milioni, -62% dal marzo 2012. Avrebbe potuto guadagnare di più, ma quando a marzo il salvataggio di Cipro e lo stallo politico hanno gettato ombre sull'Italia, la banca ha creato una polizza antirischio, con 20 miliardi di liquidità levati a investimenti e crediti (-1,8% gli impieghi). «Pensavamo che farci trovare impreparati da quelle enormi incertezze ci sarebbe costato più degli utili cui abbiamo rinunciato» ha detto l'ad Enrico Cucchiani. La prudenza è costata 100 milioni di profitti, più 150 milioni di riserve su crediti deteriorati (copertura salita al 43,3%, media sistema al 35%), e malgrado il trend in miglioramento. «Sono soddisfatto per i risultati, superiori al consensus (di circa il 7%, ndr)e in linea con gli impegni sul dividendo», ha detto Cucchiani, impegnato a erogare nel 2013 almeno i 5 centesimi attuali. In Borsa l'azione è salita (+1,88%), ma gli investitori gradirebbero che la forza del bilancio di Ca' de Sass - il "common equity" salito al 10,7% la rende tra le poche già in linea con Basilea 3 - si trasmettesse di più ai conti.Quanto alle Popolari, confermano la riduzione dei costi del personale, ma il costo del credito è in media più alto di 12 mesi fa.Attenzione su Bpm, più per le polemiche sulla governance che per i dati: il trimestre segna un rialzo del 3,8% dell'utile netto normalizzato (-10,9% in valori assoluti), costo del personale 4,3% e cost/income al 57,5%. Il presidente del consiglio di gestione Andrea Bonomi ha tracciato il percorso: priorità assoluta all'aumento da 500 milioni (che potrebbe partire tra settembre e ottobre). Poi si passerà alla governance, senza vincoli: «Crediamo nella spa ibrida, ma non è l'unica soluzione». Poco prima Victor Massiah, ad di Ubi, ha dichiarato che la banca è orientata a rimborsare il bond convertibile da 640 milioni in scadenza a luglio senza conversione in azioni.«Non ne abbiamo bisogno», ha detto. Il gruppo ha chiuso il trimestre con ritorno all'utile netto (26,5 milioni) rispetto alla perdita del quarto trimestre (ma -75% da marzo 2012). Banco Popolare, infine, ha chiuso il trimestre con un utile netto di 92 milioni (109 milioni la perdita 2012). Il risultato "normalizzato" è di 49 milioni, dai 92 di un anno fa.© RIPRODUZIONE RISERVATADocument LAREP00020130515e95f0001v
Giulia Ligresti accusa "Fonsai-Unipol salterà"; La polemica L'ex presidente di Premafin: Mediobanca sapeva dei guai dei bolognesiVITTORIA PULEDDA   440 words14 May 2013La RepubblicaLAREPItalianGruppo Editoriale L´Espresso Spa   MILANO - Duro j'accuse di Giulia Ligresti contro Unipol ma, a guardar bene, ancora di più contro Mediobanca e Unicredit. L'ex presidente di Premafin, ormai defenestrata insieme alla famiglia dalle società del gruppo, rilascia una lunga serie di dichiarazioni all'agenzia di stampa Adnkronos. Che, per la seconda volta in una manciata di giorni, torna ad occuparsi della costituenda UnipolSai. Ieri è stata la volta delle dichiarazioni di Giulia. «La realtà è che Fondiaria Sai doveva salvare Unipol e gli interessi delle banche», ha affermato la Ligresti.Mediobanca in particolare era molto esposta nei confronti sia di Unipol sia di Fonsai. Quest'ultima ai tempi era arrivata ad un combined ratio intorno a 75 contro un minimo regolamentare di 110 ed era affetta da una sottovalutazione delle riserve (su cui peraltro sta indagando la procura di Torino). Giulia continua poi con l'accusa forse più grave: nell'operazione di maxifusione, sostiene, Mediobanca e Unicredit erano «perfettamente a conoscenza delle criticità patrimoniali di Unipol» e ciò avrebbe portato, a suo giudizio, «a uno sproporzionato e non giustificato aumento di capitale, funzionale a un'operazione di integrazione che con grande probabilità è destinata a naufragare». Giulia era sicuramente molto addentro alle vicende PremafinFonsai, prima dell'ingresso di Unipol: insieme alla famiglia Ligresti, era il socio di riferimento delle compagnie. Dunque, è parte in causa: «Più volte ho cercato di evidenziare molti aspetti non chiari, partendo dalla richiesta di diminuzione dell'aumento di capitale per Fonsai, fino alla possibilità di aprire ad altre soluzioni stand alone, molto più vantaggiose per tutti gli azionisti e i dipendenti», dichiara.Di sicuro, i rapporti con i nuovi azionisti - Unipol - i rapporti sono a dir poco difficili: Via Stalingrado ha fatto prima marcia indietro sulla manleva e, nel marzo scorso, ha votato in assemblea a favore dell'azione di responsabilità, promossa dal commissario ad acta nei confronti dei Ligresti e di molti consiglieri di amministrazione della passata gestione, puntando il dito sulle operazioni immobiliari tutte in conflitto di interesse e sulle consulenze strapagate ai membri della famiglia Ligresti.Secondo la ricostruzione dell'ex presidente di Premafin tuttavia le banche erano «perfettamente a conoscenza delle criticità patrimoniali di Unipol, mai sanate». Attualmente la Consob sta verificando la correttezza contabile (cui probabilmente guarda con interesse anche la Procura di Milano) del trattamento in bilancio dei titoli strutturati, anche con contenuto derivato, mentre dal canto loro gli ispettori dell'Ivass sono al lavoro presso le compagnie coinvolte nella fusione. Il processo autorizzativo non è ancora terminato.© RIPRODUZIONE RISERVATADocument LAREP00020130514e95e0001g
Faro della Procura sui derivati Unipol e dieci anni di mail Mediobanca-Ligresti; L'inchiestaVITTORIA PULEDDA   460 words11 May 2013La RepubblicaLAREPItalianGruppo Editoriale L´Espresso Spa   MILANO - Giallo sulla fusione Fonsai-Unipol e, più in generale, sui rapporti tra la famiglia Ligresti e Mediobanca. Secondo quanto riporta l'agenzia di stampa Adnkronos, infatti, agli inquirenti della Procura di Milano sarebbero state consegnate email intercorse tra Mediobanca e il gruppo Ligresti: dieci anni di una fitta corrispondenza, sequestrata dalla Guardia di Finanza e poi consegnata agli inquirenti di Milano.Secondo la ricostruzione dell'agenzia di stampa si sarebbe trattato di materiale acquisito quasi incidentalmente, nell'ambito del sequestro del server di Piazzetta Cuccia relativo all'inchiesta su Mps, più in particolare sulla vicenda del Fresh. Nel maggio scorso, come noto, furono acquisiti materiali presso varie banche, Piazzetta Cuccia compresa.E a quel punto, scrive ancora l' Adnkronos, «con un sofisticato sistema di ricerca informatica» è stato estratto lo scambio di missive tra il gruppo bancario e i vertici di Fonsai.«Non ho alcun elemento per poter confermare la notizia - dice Mario Zanchetti, avvocato difensore di Alberto Nagel, amministratore delegato di Mediobanca - e così come l'ho letta contiene elementi che non mi sembrano credibili». Nagel era stato interrogato dalla Procura di Milano, nel luglio scorso, in seguito al ritrovamento del famoso "papello" siglato da Nagel sotto i desiderata milionari della famiglia Ligresti, nell'ambito dell'operazione Fonsai-Unipol e che il banchiere avrebbe siglato appunto per un "gesto di compassione"e solo per presa visione. Le indagini sono ancora in corso.Ma ieri l' Adnkronos ha scritto anche di un altro aspetto, legato al futuro gruppo assicurativo: secondo l'agenzia infatti i derivati di Unipol sarebbero entrati nel mirino di Procura e Consob. Aspetti contabili - rilevanti non solo formalmente ma anche economicamente, scrive ancora Adnkronos - su cui la Procura di Milano avrebbe chiesto la collaborazione dell'ufficio Analisi quantitative della Consob. Anche in questo caso, la società cade dalle nuvole: «Non c'è alcunché da commentare. Unipol è tranquilla di aver agito nel pieno rispetto delle procedure e delle normative», scrive la società in una nota a chiarimento.Seconda la ricostruzione dell'agenzia la voce presente nel bilancio proforma non sarebbe "sufficientemente chiara" e il rischio è che si possa prefigurare l'ipotesi di aggiotaggio, relativo al fatto di aver divulgato notizie false. Ipotizzando chei dati presi come base per la fusione non rappresentino correttamente lo stato dei conti Unipol, è la considerazione, anchei rapporti presi come base per la fusione con le compagnie del gruppo Ligresti sarebbero non corretti.La Consob aveva contestato nello scorso dicembre la non conformità del bilancio 2011 e della semestrale 2012, in base ad alcuni principi contabili internazionali (Ias). L'Ufficio delle analisi quantitative sta ancora svolgendo approfondimenti sul portafoglio titoli strutturati. © RIPRODUZIONE RISERVATADocument LAREP00020130511e95b0001q
Trimestre record per Generali Unicredit torna a macinare utili; Risultato del Leone a 1,8 miliardi. Ghizzoni: "Sofferenze in calo"SARA BENNEWITZ   582 words11 May 2013La RepubblicaLAREPItalianGruppo Editoriale L´Espresso Spa   MILANO -A guardare il bilancio della trimestrale della maggiore banca europea d'Italia e del suo omologo assicurativo, c'è di che essere fiduciosi nonostante la recessione, lo spread e l'incertezza del quadro politico. L'Unicredit di Federico Ghizzoni tra gennaio e marzo è tornata ad aumentare i ricavi (6,1 miliardi di euro, il 4,9% in più rispetto all'ultimo trimestre 2012) invertendo la tendenza negativa che durava da mesi, riducendo le rettifiche su crediti (-9,3% a 1,3 miliardi) e tornando a generare 449 milioni di profitti. Le Generali di Mario Greco hanno invece segnato nel trimestre un risultato operativo di 1.328 milioni (+8% rispetto al 2012) e portando l'utile netto a 603 milioni (+6,3%), un risultato che beneficia dell'exploit del segmento danni (+26,6% a 520 milioni) dove il combined ratio (rapporto tra premi e sinistri pagati) è migliorato dell'1,8% scendendo al 93,6%.L'unica nota stonata dei conti di Unicredit è che il rapporto tra costi e ricavi è peggiorato al 61,8% (era al 63,5% a dicembre) perché nonostante l'aumento del margine d'interesse (che rettificato dalle componenti straordinarie è salito dell'1,6% a 3,3 miliardi) e delle commissioni (+2,1% a 2 miliardi), i costi del personale sono lievitati del 5,5% per colpa di spese una tantum legate ai bonus variabili del 2012.Senza questo sarebbero invece scese dell'1,4%, e sono destinate a diminuire ancora dato che tra gennaio e marzo l'organico del gruppo s'è ridotto di altre 877 unità. Tra minori rischie un nuovo calo degli impieghi (scesi dell'1,8% a 537,4 miliardi), la solidità della banca è salita, portando il Core tier 1 a marzo all'11,03%. E migliorerà ulteriormente dopo le dismissioni del 9% di Pekao e delle attività in Kazakistan e in Turchia. Viceversa Generali deve ancora iniziare a dismettere gli asset non strategici per rafforzarsi. «I processi di vendita sono iniziati - ha spiegato l'ad Greco - siamo in fasi avanzate, ma non possiamo dire nulla, non sarebbe serio. Non abbiamo preso decisioni finali ma siamo fiduciosi che i processi vadano». Il numero uno di Trieste s'è però sbilanciato sull'ottimismo definendo quello appena chiuso «il trimestre migliore da 4 anni» e dichiarandosi positivo anche per l'intero 2013, tanto da convocare la comunità finanziaria a Londra per un aggiornamento del piano industriale a novembre. Ghizzoni ha invece tenuto un basso profilo, ricordando che l'incertezza resta altae che se anche i numeri di Unicredit potrebbero essere rivisti, le linee guida del gruppo restano le stesse e la banca continuerà a concentrarsi seguendo il percorso tracciato a fine 2011. «L'inizio anno è positivo - ha ammesso il banchiere - e anche le nostre sofferenze su crediti sono in calo.Ma a guardare alcuni dati, come quelli sulla produzione industriale, la prudenza è d'obbligo.Dato il perdurare dell'instabilità non è all'ordine del giorno una revisione dei piani di Unicredit».Eppure i numeri della banca di Piazza Cordusio erano superiori alle stime degli analisti, tant'è che il titolo è salito del 2,3% a 4,16 euro. In denaro anche l'azione Generali, che dopo una fiammata ha però ritracciato chiudendo in rialzo dello 0,69% a 14,63 euro.© RIPRODUZIONE RISERVATADocument LAREP00020130511e95b0001o
Mediobanca, l'utile crolla a 37 milioni Nagel: ridurremo la quota in Generali; I conti Aumenta il patrimonio dell'istituto. Il 21 giugno nuovo piano industriales.b.   439 words10 May 2013La RepubblicaLAREPItalianGruppo Editoriale L´Espresso Spa   MILANO - Più patrimonio e meno utili, questa in sintesi la fotografia dei conti dei primi nove mesi di Mediobanca che sembra una contraddizione, ma in realtà è frutto di una scelta che punta a favorire l'attività di banca d'affari a scapito delle partecipazioni strategiche in Generali, Telecom e Rcs. L'istituto guidato da Alberto Nagel ha infatti deciso di preservare il patrimonio di base, salito al 12% a fine marzo, mentre per colpa dei 211 milioni di svalutazioni legate al giardinetto di partecipazioni, l'utile è crollato a 37,2 milioni (-64%). Senza queste componenti straordinarie, Mediobanca avrebbe generato un utile lordo in calo del 39% a 319 milioni. L'approccio prudente sugli impieghi (scesi del 9%)e sulla copertura dei crediti (salita al 70% per le sofferenze), ha permesso all'istituto di rafforzare il patrimonio di base a scapito dei ricavi (-23% a 1,17 miliardi). «Dopo nove mesi siamo alla fine di un processo che ha portato grandi miglioramenti nel bilancio della banca con una decisa riduzione del rischio - ha commentato Nagel - abbiamo un bilancio più forte, siamo l'unica banca italiana che senza un aumento di capitale ha avuto un miglioramento del CoreTier 1». Un segno, secondo gli analisti, che a partire da aprile il margine d'intermediazione e gli impieghi torneranno a cresceree l'utile aumenterà più che proporzionalmente, perché mentre scendeva il margine d'interesse (-6,1% nei nove mesi a 763 milioni), Mediobanca ha tagliato anche i costi (-5,6% a 561 milioni).Con questa ritrovata solidità, il gruppo si prepara ad annunciare il prossimo 21 giugno il nuovo piano industriale in cui si traccerà anche il percorso delle partecipazioni strategiche. A prescindere dai nuovi obblighi di Basilea III, Nagel ha lasciato intendere che l'obiettivo è quello di alleggerire il portafoglio strategico a cominciare dalla quota nel Leone di Trieste. «La pulizia di bilancio realizzata da Generali aprirà un trend positivo per Mediobanca - ha detto Nagel - e si tradurrà in un contributo più stabile e positivo per la banca». E ora che il bilancio di Generali è più «realistico», anche Mediobanca punta a fare altrettanto dato che il 13% del gruppo assicurativo assorbe in bilancio 2,6 miliardi di capitale.Risorse che con un parziale e progressivo disimpegno verrebbero reinvestite aumentando la redditività dell'istituto. E in attesa del piano e di un ritorno alla crescita, ieri le azioni di Mediobanca hanno perso il 2,7% a 4,84 euro. © RIPRODUZIONE RISERVATADocument LAREP00020130510e95a0001p
Intesa Sanpaolo, rivoluzione al vertice; Miccichè nel Cdg, ma passa a Cucchiani le partecipazioni. Messina guiderà la reteANDREA GRECO   546 words10 May 2013La RepubblicaLAREPItalianGruppo Editoriale L´Espresso Spa   MILANO - L'ultimo tassello della nuova governance di Intesa Sanpaolo non è quello che si è aggiustato ieri, quando il Consiglio di sorveglianza ha nominato i 10 membri del Consiglio di gestione, vacante da due settimane per una delicata teoria di rifiniture che ha messo a dura prova l'esperienza del presidente Giovanni Bazoli. L'ingresso dei manager nella gestione, infatti, è fatto coincidere con una profonda ristrutturazione delle deleghe di vertice che si chiuderà per fine maggio (non prima del 14, quando il neonato Cdg esaminerà i conti del primo trimestre). E porterà al rafforzamento dell'ad Enrico Cucchiani e del dg Carlo Messina, direttore finanziario che diventa vicario dell'ad e presto prenderà le redini della Banca dei territori (la rete agenziale).Con loro, e con il capo dei rischi Bruno Picca, entra nel Cdg Gaetano Miccichè, capo della divisione corporate e Imi; ma il manager siciliano perderà alcune sue potenti deleghe: quelle sulle partecipazioni strategiche - quote nevralgiche in società come Telecom, Rcs, Alitalia, Risanamento e quelle sul "mid corporate", ossia le aziende medie con fatturato attorno a 300 milioni l'anno, che passeranno sotto il cappello della rete (Bdt), come anche il leasing e il factoring. Grande escluso Giuseppe Castagna, altro direttore generale da cinque mesi capo di Bdt. Per lui è probabile l'uscita, se non si accontenterà di qualche poltrona di seconda fila. Forse quella dei crediti, perché Eugenio Rossetti è vicino alla pensione.La soluzione trovata è in gestazione da almeno sei mesi, quando su richiesta della vigilanza fu modificato lo statuto della banca per fare spazio ai manager nel Cdg (la versione del duale di Corrado Passera non lo prevedeva). E ha cercato di contemperare l'obiettivo di rafforzare l'assetto di vertice - dove l'ad dopo un anno imprime una svolta precisa - e rafforzare la Banca dei territori, che complice la recessione in Italia e i tassi ai minimi fatica a mantenere una redditività di rilievo da qualche trimestre. E la trattativa ha dovuto incrociare ambizioni e personalismi di una mezza dozzina di top manager, e dei cinque azionisti forti delle fondazioni, padroni del 25% del capitale. Proprio il peso delle fondazioni ha impedito che nell'organo di gestione sedessero più manager della banca, mentre invece i nove posti iniziali sono salitia 10 per far accomodare Giuseppe Morbidelli, in quota ente Carifirenze.Gli altri posti del Cdg, come da voci, sono andatia Gian Maria GrosPietro (presidente, in quota Compagnia Sanpaolo), Giovanni Costa (vice presidente esecutivo, quota Cariparo), Marcello Sala (vice presidente esecutivo, quota Cariplo), Carla Ferrari (manager dimissionaria della controllata Equiter, quota Sanpaolo), Piera Filippi (Caribologna). Alle fondazioni vanno quindi sei membri su 10, e al presidente spetta il voto doppio in caso di stallo. Il consigliere della sorveglianza Pietro Garibaldi si è astenuto sulle nomine, perché Costa e Morbidelli sono presidenti di banche del gruppo. Castagna, in sella da dicembre scorso, è il quarto capo di Bdt a saltare dal dicembre 2008. Allora toccò a Pietro Modiano, in febbraio 2010 a Francesco Micheli, nel luglio scorso a Marco Morelli. Nessuno di loro - neanche Messina, uomo di controlli e gestione - ha un curriculum di banca commerciale. © RIPRODUZIONE RISERVATADocument LAREP00020130510e95a0001n
Unicredit e il caso Brontos: la Procura di Bologna chiede rinvio a giudizio di Profumo; L'inchiesta Il pm solleva un altro conflitto di competenza con Milano313 words7 May 2013La RepubblicaLAREPItalianGruppo Editoriale L´Espresso Spa   MILANO - Dopo Milano è la volta di Bologna. Anche la procura del capoluogo emiliano ha chiesto il rinvio a giudizio per Alessandro Profumo. La richiesta coinvolge, oltre l'ex ad di Unicredit ora alla guida di Mps, altre 19 persone: al centro dell'inchiesta una presunta frode fiscale da 245 milioni realizzata attraverso una operazione di finanza strutturata denominata Brontos, che avrebbero permesso all'istituto di credito di pagare meno tasse nel periodo 2007-2009. Nell'estate 2012 Unicredit ha risolto il contenzioso con il fisco relativo proprio alla vicenda Brontos e ha pagato all'erario circa 264 milioni di euro Gli atti del processo erano stati trasferiti da Milano - dove l'indagine era stata avviata dal pm Alfredo Robledo - a Bologna il 23 novembre scorso. Quando il giudice della seconda sezione di Milano, Maria Antonietta Monfredi, aveva dichiarato incompetente il tribunale lombardo nel processo, e aveva deciso che gli atti venissero inviati nel capoluogo emiliano. L'eccezione di incompetenza era stata avanzata dalle difese, che avevano però chiesto il trasferimento a Roma.La procura bolognese è quindi ripartita dalla chiusura indagini, l'atto precedente alla richiesta di rinvio a giudizio. Conclusione cui è arrivato anche il sostituto procuratore Giuseppe Di Giorgio, il quale - a sua volta ha sollevato il conflitto di competenza con Milano, visto che le condotte contestate si sarebbero realizzate in diverse città.Ora il gip di Bologna Maurizio Millo cui è stato affidato il caso ha tre opzioni. Se ritiene che Bologna sia competente procederà fissando la data dell'udienza preliminare. Se condivide i dubbi dell'accusa invierà gli atti alla Cassazione per una pronuncia sulla competenza territoriale.Ma potrebbe anche decidere motu proprio e inviare gli atti alla procura di Roma.Document LAREP00020130507e9570001w
La volatilità si conferma elevata ma il titolo continua a crescere344 words6 May 2013La RepubblicaLAREPItalianGruppo Editoriale L´Espresso Spa   Milano Unicredit consolida il recupero e chiude la settimana con un progresso dello 0,36% a 3,918 euro venerdì 26 aprile portando all'11,48% la performance cumulate in sette giorni e vicina al 9% quella realizzata nell'ultimo mese. Il tutto pur all'interno di una volatilità che resta elevata come testimonia anche l'andamento sui tre mesi, che evidenzia una flessione prossima al 13 per cento. Questo anche se il segno più ricompare sui sei mesi (+13,49%) e si posizione ben al di sopra del 44% sui 12 mesi, ma pur sempre all'interno di un'elevata volatilità. Le quotazioni delle azioni Unicredit sono infatti passate dai 3,35 euro del 16 novembre 2012 ai 4,88 euro del 30 gennaio 2013 per poi ridiscendere a 3,16 euro il 27 marzo e risalire a 3,926 il 24 aprile. Una dinamica che mostra, limitatamente ai primi mesi dell'esercizio in corso, un crollo del 35% in 39 giorni borsa prima di ritrovare la forza di invertire il trend poiché i prezzi sono passati dal massimo di 4,88 euro di fine gennaio al minimo di 3,16 euro del 27 marzo. E la volatilità risulta ancora più marcata se risaliamo negli ultimi cinque anni poiché, pur senza considerare i picchi registrati prima dello tsunami generato dalla crisi dei mutui sub-prime americani, Unicredit è passata dai 28,13 euro del 2 maggio 2008 ai 3,88 euro del 9 marzo 2009 per poi risalire ai 17,4 del 15 ottobre 2009 prima di imboccare l'inesorabile trend discendente sino al minimo storico dei 2,28 euro del 9 gennaio 2012 sopra ricordato. Un brusco ridimensionamento a cui hanno contribuito una pluralità di fattori, alcuni generali come la crisi e la credibilità del nostro Paese, ed altri specifici, anche se il gruppo sembra aver superato i momenti più critici come testimonia anche la marginale sovraperformance dal 9 gennaio 2012 ad oggi oltreché la posizione degli analisti. © RIPRODUZIONE RISERVATADocument LAREP00020130506e95600018
UniCredit, ricavi 2013 stabili utile lordo verso 2,5 miliardi1,018 words6 May 2013La RepubblicaLAREPItalianGruppo Editoriale L´Espresso Spa   Milano «Semplificare l'organizzazione, snellire le strutture centrali, ridurre il costo del rischio, ottimizzare i patrimoni immobiliari e lavorare alacremente allo sviluppo delle attività bancarie commerciali facendo leva sull'importante rete internazionale del gruppo». Sono queste, puntualizza Federico Ghizzoni, amministratore delegato di UniCredit, «le leve per incrementare attività e redditività in questo 2013; un esercizio di transizione, che resta caratterizzato da uno scenario macroeconomico debole, anche se le proiezioni indicano un recupero dalla seconda parte dell'anno con dinamica di uscita dall'esercizio confortante». Una serie di iniziative che, prosegue il capo azienda, «si innestano con coerenza sui 4 pilastri del nostro piano industriale al 2015». Un piano i cui target dovranno essere sottoposti a rivisitazione a causa dell'andamento di una congiuntura più dura e lunga delle attese, anche se «confermiamo la validità dei suoi pilastri e quindi delle iniziative ancora in corso sulla struttura dello stato patrimoniale, sulla semplificazione organizzativa e sulla gestione dei costi, oltreché sulla rifocalizzazione del business e sul rilancio dell'Italia, dove continuiamo a investire nonostante il quadro economico negativo». Piano impegnativo, ma compatibile, come dimostra il percorso fatto sino ad ora poiché, specifica Ghizzoni, «nell'ultimo anno e mezzo abbiamo realizzato un grande lavoro, mantenendo l'impegno assunto 18 mesi fa di trasformare il gruppo sulla base di un chiaro piano di ristrutturazione, taglio dei costi, rafforzamento patrimoniale e riduzione del rischio». Azioni grazie alle quali noi oggi, prosegue il Ceo di UniCredit, «siamo molto più forti sul patrimonio e sulla liquidità, ma siamo anche più semplici e concentrati sui clienti. Siamo una banca commerciale europea estremamente solida ed efficiente e possiamo guardare con fiducia alle sfide di questo non facile 2013 traguardandolo verso un futuro di ripresa». E se è sicuramente vero che «molto deve ancora essere fatto sulla strada dell'efficienza e della redditività, in particolare in Italia, è altrettanto vero - ricorda con orgoglio il capo azienda - che i successi conseguiti sono evidenti in pressoché tutti i "cantieri" del piano, a partire da quello del rafforzamento dello stato patrimoniale, ove abbiamo incrementato il patrimonio di circa 11 miliardi e tutto ciò è stato combinato con l'ottimizzazione dell'attivo ponderato per il rischio con significativi progressi nei coefficienti patrimoniali poiché il "Core Tier 1" è passato dall'8,4% al 10,86% e il "Common Equity Tier 1" è al 9,4 per cento; uno dei valori più alti in Europa». Iniziative affiancate dall'avvio del ribilanciamento tra impieghi e raccolta diretta, il cui rapporto è sceso a 1,13 con una riduzione dello sbilancio di quasi 35 miliardi: dai 96 miliardi di fine 2011 ai 62 miliardi di 12 mesi dopo. Nel contempo, prosegue il Ceo, «abbiamo lavorato sul fronte della qualità del credito e rafforzato in misura eccezionale il fondo rischi, che ha visto quasi 10 miliardi di accantonamenti e portare le coperture dei crediti "dubbi" al 43,4 per cento, il livello più alto fra le banche quotate italiane». Gli interventi di carattere "straordinario" sulla struttura dello stato patrimoniale sono quindi sostanzialmente completati ed ora, prosegue Ghizzoni, «proseguiremo con operazioni di manutenzione ordinaria, considerando che disponiamo di una liquidità stimata in 150 miliardi anche senza calcolare la leva della Bce». Significative anche le azioni attuate sul versante della semplificazione, della riduzione dei costi e della razionalizzazione della rete di sportelli, che rivoluzionerà il posizionamento tradizionale (vedere approfondimenti sul sito di Repubblica e sul blog albertonosari.it) . Una serie di iniziative di assoluta valenza strategica i cui effetti emergeranno appieno nei prossimi anni, ma presenti nei conti in esame poiché noi, ricorda Ghizzoni, «siamo ben posizionati per affrontare il prossimo futuro e potremo coglierne le opportunità, anche se l'esercizio in corso sarà di transizione». Contesto, precisa il Ceo, «mitigato dalla iniziative di rilancio della redditività e di controllo costi». Il 2013 dovrebbe così presentare ricavi sostanzialmente stabili nell'ordine dei 25 miliardi, con margine d'interesse nell'intorno dei 14 miliardi come nel 2012 e commissioni vicine agli otto miliardi come lo scorso anno. Questo anche perché il permanere di uno scenario macro difficile nella prima parte dell'esercizio dovrebbe essere gradualmente sostituito da una progressiva ripresa. E se non subentreranno eventi inattesi dovrebbe consolidarsi un'uscita dal 2013 in tendenziale miglioramento su tutti e tre i principali aggregati poiché i tassi e il relativo differenziale fra quelli attivi e passivi (spread) dovrebbe aver toccato il suo minimo e quindi il futuro dovrebbe essere migliore così come la domanda di credito dopo la sofferenza degli ultimi semestri causa recessione in Italia e condizioni macro non eccellenti in alcune degli altri Paesi di operatività. Sostanzialmente simile la dinamica delle commissioni, sia di quelle inerenti il risparmio gestito sia quelle bancarie "tradizionali" proprio per i motivi sopra indicati, mentre risulta più difficile la stima sull'andamento dei ricavi da trading poiché il 2012 è risultato molto positivo, con un sostanziale raddoppio ben al di sopra dei due miliardi. I primi mesi dell'esercizio sono stati comunque positivi e non si attendono cambiamenti significativi, ma una certa cautela è d'obbligo, anche se un contributo alla redditività corrente dovrebbe giungere pure da iniziative specifiche su riprezzamento e mix prodotti, oltreché ribilanciamento dell'attivo. La redditività potrà poi contare sulla sostanziale stabilità dei costi, previsti a circa 15 miliardi nonostante i previsti investimenti e la crescita della componente legata ad "automatismi" contrattuali/nuova regolamentazione. Il gruppo potrà così assorbire un costo del credito ancora elevato senza minare la capacità di salvaguardare utili e dividendi. Gli accantonamenti a fondo rischi dovrebbero infatti ridursi significativamente, ma restare in prossimità dei sette miliardi del 2012 espressi al netto delle componenti straordinarie, permettendo di raggiungere un utile pre tasse nell'ordine dei 2,5 miliardi; risultato grazie al quale sarà possibile proporre ai soci un dividendo sostenibile, anche se ancora lontano dalle potenzialità del gruppo in presenza di uno scenario macro normalizzato. E tutto ciò avverrà nella salvaguardia di ratios patrimoniali al top del settore e di una liquidità in grado di sostenere l'attesa ripresa della domanda di credito. albertonosari.it © RIPRODUZIONE RISERVATADocument LAREP00020130506e95600015
Pirelli: Clessidra, Intesa e Unicredit studiano una offerta per Camfin; Verso l'accordo con Tronchetti per ritirare la holding dal listinoSARA BENNEWITZ   554 words4 May 2013La RepubblicaLAREPItalianGruppo Editoriale L´Espresso Spa   MILANO - Clessidra, insieme a Intesa Sanpaolo e Unicredit, torna a esaminare il dossier che aveva abbandonato in un cassetto a fine 2012 e che porrebbe le basi per un accorciamento della catena che da Camfin porta agli pneumatici della Pirelli. Operazione che alla fine porterebbe al "delisting" della holding da Piazza Affari.In pochi mesi, molte cose sono cambiate. Innanzitutto tra la famiglia Malacalza e Marco Tronchetti Provera è sfumata ogni possibilità di trovare un compromesso tra soci, per cui il private equity guidato da Claudio Sposito sa che un'eventuale offerta potrà contare sul placet solo del numero uno della Bicocca ma difficilmente riuscirà a convincere anche gli imprenditori genovesi.In secondo luogo, le gomme della Pirelli hanno rallentato la marcia, e i risultati attesi martedì prossimo per il primo trimestre fotograferanno una realtà meno dinamica di quella che appariva a fine 2012. Colpa di una forte frenata dell'Europa, che non sarà compensata dalla crescita di Usa e Sudamerica, anche se le prospettive per l'intero 2013 restano positive. Infine, rispetto agli accordi presi lo scorso dicembre, la situazione di Prelios è meno rosea del previsto, tant'è che Pirelli si è impegnata a trasformare tutti i suoi 170 milioni di crediti in un prestito convertendo che avrà un costo importante in termini di oneri finanziari, oltre a doversi far carico di una nuova iniezione di capitale. Con queste premesse e conti alla mano Clessidra nel week end dovrebbe incontrarsi con le banche per riformulare una sua offerta che tenga in considerazione tutti questi fattori. E che vedrebbe i maggiori istituti di credito al fianco del private equity nella posizione che quattro mesi fa era, invece, occupata dal fondo Investindustrial di Andrea Bonomi, che nel frattempo ha fatto altri investimenti tra cui quello in Aston Martin. L'operazione verrebbe strutturata alla stregua di un "club deal"- cioè un accordo tra più soci - e prevede la nascita di una nuova società controllata da Clessidra insieme alle banche e ad altri soci di minoranza la quale proporrà un'offerta su Camfin voltaa ritirare la holding dal mercato. Proprio su questo tema, in queste ore, ci sarebbero colloqui informali con Tronchetti Provera. Di fronte a un'offerta pubblica, infatti, i patti che in Gpi legano fino alla prossima estate i Malacalza a Tronchetti verrebbero automaticamente risolti. A quel punto il numero uno della Bicocca potrebbe appoggiare l'offerta ricevuta mentre la famiglia Malacalza si troverebbe di fronte a un bivio: accettare l'offerta e togliere in disturbo - ipotesi che chi conosce il dossier da vicino reputa poco probabile - oppure rilanciare con un'offerta più alta rimandando la palla nel campo di Tronchetti Provera. O ancora, non aderire e vedersi corrispondere pro quota azioni di Pirelli e di Prelios oltre che i debiti della holding. Questo è lo scenario che al momento viene ritenuto più plausibile. E se l'offerta avesse successo - con l'unica eccezione della famiglia Malacalza - Clessidra, le banche, gli altri soci e la Marco Tronchetti Provera & C.Spa, che controlla il 51% della Gpi, costituirebbero un nocciolo duro nel gruppo della Bicocca con una quota di poco inferiore al 20% del capitale. Una quota sufficiente garantire il controllo.Document LAREP00020130504e9540001i
"Generali ha troppi debiti, rating a rischio"; Greco: dismissioni per ricostituire il capitale. Esposizione di 2,2 miliardi verso IntesaDAL NOSTRO INVIATO ANDREA GRECO   598 words1 May 2013La RepubblicaLAREPItalianGruppo Editoriale L´Espresso Spa   TRIESTE - Meno debiti e più patrimonio, senza per ora chiedere denaro ai soci ma puntando sulle dismissioni e l'aumento della redditività. Con questi messaggi l'ad di Generali Mario Greco ha convinto i soci ad approvare un 2012 con utile netto fermo a 90 milioni causa svalutazioni (1,27 miliardi) e imposte (1,32 miliardi). Con rapida votazione un'assemblea tranquilla come non se ne vedevano da anni ha anche rinnovato il cda, confermando l'ad Mario Greco e il presidente Gabriele Galateri, e riducendo a 11 i consiglieri. Il titolo in Borsa è in calo frazionale, ma meglio del settore.«Generali ha 12 miliardi di debiti, ci costa 750 milioni l'anno di oneri e ci mette in posizione rischiosissima con le agenzie di rating. Le dismissioni servono a far scendere il debito e ricostituire il capitale. Io non vendo asset perché sono napoletano (come ipotizzava un piccolo socio, ndr) ma perché sono un manager serio. Il capitale serve a garantire i rischi dei clienti, e ora ricostituirlo e rinforzarci, anche aumentando la redditività e limando i costi.Poi nel 2015 discuteremo con i soci se sia opportuno e interessante dotarsi di fondi». Generali ha presentato a gennaio il piano triennale stimando un Solvency di almeno il 160% (150% a dicembre, e la ripresa dei Btp sta dando una mano da una ventina di miliardi a ora). Greco punta a cessioni per 4 miliardi al 2015, e di incassarne almeno metà vendendo Bsi e la riassicurazione Usa. Ci sono negoziati in corso da mesi per le due aziende, e "procedono secondo programmi". E anche il primo trimestre, che sarà noto a giorni, sembra iniziato bene. Finora le dismissioni si limitano a un 12% di Banca Generali (185 milioni).In assemblea Greco ha anche parlato delle partite infragruppo e con i soci forti, su cui è in corso un audit interno. «Stiamo esaminando se alcune operazioni con parti correlate sono andate a vantaggio di alcuni socie potrebbero esserci responsabilità. Allo stato non ne abbiamo evidenza». Nel 2012 Generali ha avuto 7.125 operazioni con parti correlate: circa 6mila tra controllate o collegate. Tra le prime controparti Generali, Ppf, Mediobanca, Ferak, De Agostini. Poi contratti assicurativi con Bollorè, Caltagirone, Della Valle. E Intesa Sanpaolo, verso cui l'esposizione del Leone è 2,2 miliardi: equity per 585 milioni, bond per 1,3 miliardi, depositi per 200 milioni.Tra i soci poche sorprese. Salgono gli stranieri (Blackrock spunta con il 2,84%) mentre erano assenti i veneti di Ferak (1%), e la loro jv con Caritorino, Effeti (2,2%). Mediobanca resta prima (13,24%), il Fondo Cdp ha sostituito Bankitalia al 4,48%, Del Vecchio 3,01%, De Agostini 2,43%, Caltagirone 2,23%, Intesa Sanpaolo l'1,7%.Mediobanca è «soddisfatta che il cda presenti figure di standing elevato, atto finale di un miglioramento di governance che avvicina Generali agli standard internazionali». La strategia di Greco di focalizzarsi sul business e aumentare la redditività con sinergie, senza acquisizioni o aumenti, «è esattamente quella spinta da Mediobanca e dagli altri soci rilevanti».L'assemblea ha approvato i piani di remunerazione. Mario Greco guadagnerà 1,3 milioni l'anno fissi, da raddoppiare in contanti al raggiungimento di obiettivi di breve termine su redditività e patrimonio, e con maggiorazione del 200% del fisso in azioni traguardando mete di lungo termine. Con simili meccanismi a 180 alti dirigenti andranno fino a 7 milioni di titoli.© RIPRODUZIONE RISERVATADocument LAREP00020130501e9510001s
Profumo: "Rimborso Monti bond non scontato"; Mps dà il via libera all'azione di responsabilità contro Mussari, Vigni, Nomura e DeutscheDAI NOSTRI INVIATI ANDREA GRECO FRANCESCO VIVIANO   636 words30 April 2013La RepubblicaLAREPItalianGruppo Editoriale L´Espresso Spa   SIENA - Mps approva il bilancio in rosso per 3,17 miliardie- con un plebiscito del 99,99% dei presenti - l'azione di responsabilità extracontrattuale contro gli ex vertici (Giuseppe Mussari e Antonio Vigni), Nomura e Deutsche Bank, cui intende chiedere 1,2 miliardi di danni per le passate operazioni. Il titolo senese in Borsa ha guadagnato il 6,44%, tra i migliori anche per il calo dello spread. Mpsè molto investita in Btp, e in derivati creditizi come Alexandria e Santorini che hanno i Btp per sottostante e sono al centro delle indagini, e dei risarcimenti chiesti dal management. «La banca ha superato egregiamente i problemi scoppiati a gennaio - ha detto l'ad Viola -. Prima di allora avevamo un trend molto positivo nella raccolta, poi il danno reputazionale ha invertito la tendenza. Ma il trend positivo è ripreso in marzo e aprile».In assemblea, il presidente Alessandro Profumo ha dato prospettive anche sulla difficile restituzione del prestito statale da4 miliardi. «Ritengo che ce la possiamo fare, ma nulla è scontato», ha detto. Servirà l'aumento da un miliardo del 2014, ma prima occorre il via libera Ue ai Monti bond, entro giugno. «Cercheremo azionisti che condividano il progetto, ma che non siano un altro gruppo bancario», ha aggiunto e sui potenziali sottoscrittori ha detto: «Solo con nuovo capitale si mantiene a Siena la banca. Se la città volesse sottoscrivere l'aumento noi siamo i più felici del mondo: costituisca un veicolo e investa. Oggi vi assicuro che azionisti all'orizzonte non ce ne sono». Profumo ha ricordato che sia la Banca d'Italia sia l'Unione europea hanno chiestoa Mps di togliere dallo statuto il tetto di voto al 4% - esclusa la fondazione - «e credo che entro breve l'assemblea tornerà a riunirsi per discutere la cosa». La rimozione del tetto di voto spaventa la fondazione azionista al 34,1%, che rischia di perdere il controllo non avendo soldi per l'aumento. «Rimuovere il vincolo è un'opinione personale dei manager - ha detto Gabriello Mancini, presidente dell'ente che scade in estate e non sarà rinnovato -. Riconosciamo le nostre scelte ed errori, ma nei tre mesi che restano non ci faremo condizionare, svolgendo il ruolo di azionista con grande fermezza e rivendicando le scelte strategiche, anche sui soci».Nelle stesse ore due rappresentanti di Nomura, sembra legali americani, con l'avvocato Guido Alleva rendevano una visita di cortesia ai pm senesi, per collaborare fattivamente all'indagine. Il 16 aprile i tre pm Natalini, Nastasi e Grosso chiesero il sequestro urgente di 1,8 miliardi di garanzia che Mps ancora versa in un conto tedesco di Nomura, per colmare il deprezzamento del collaterale in Btp. I magistrati avevano sequestrato beni anche a Mussari (2,2 milioni), Vigni (9,9 milioni) e Gianluca Baldassarri (2,3 milioni), e accusato i tre ex vertici Mps - con l'ex presidente Nomura Sadeq Sayeed e al dirigente Raffaele Ricci - di usura e truffa pluriaggravata, per avere realizzato nel 2009 il riassetto di Alexandria a fini di tornaconto personale: i manager per conservare potere a Siena, Nomura approfittando della debolezza di Mps ottenendo commissioni per 88 milioni. La visita dei legali Nomura - dagli Usa - era programmata da giorni, da prima che venerdì il gip senese Ugo Bellini bloccasse il decreto dei pm (che stanno preparando il ricorso), non ravvisando estremi di urgenza, e trovando debole l'accusa di usura. Un provvedimento, quello del gip, che di fatto smonta le tesi dei pm, sottolineando che «non risultano i vantaggi economici» ipotizzati dai pm in relazione a Mussari, Vigni e Baldassarri, e neanche quelli «indebiti e sproporzionati» che sempre secondo l'accusa avrebbe avuto la Nomura.Document LAREP00020130430e94u0001n
Sfida sul "governo" di Intesa manager affiancherà Cucchiani; Il caso Testa a testa Castagna-Miccichè per entrare nel Consiglio di gestioneANDREA GRECO   529 words29 April 2013La RepubblicaLAREPItalianGruppo Editoriale L´Espresso Spa   MILANO - Battute finali nel vertice di Intesa Sanpaolo per concludere il rinnovo della governance. La tensione resta alta, perché la formazione del Consiglio di gestioneè anche un test sulla tenuta dei rapporti tra l'ad Enrico Cucchiani - in sella da un anno - il top management e i soci forti. Oggi si riunisce il Consiglio di sorveglianza - nominato 7 giorni fa dall'assemblea e presieduto da Giovanni Bazoli - per formare i comitati, tra cui il Comitato nomine chiamato a scegliere i 9 membri del Consiglio basso, di gestione.Complici le festività, il varo della gestione potrebbe slittare alla settimana prossima. L'ultimo nodo da sciogliere riguarderebbe la presenza dei manager "di business", cui dovrebbe spettare una sola poltrona, ambita da Gaetano Miccichè (capo della Divisione imprese) e Giuseppe Castagna (Banca dei territori).Sono i due dirigenti che reggono le redini del gruppo: al primo riportano finanza e rapporti con le grandi imprese; al secondo i legami con il territorio, strategici data la vastità della rete con 5.500 filiali.Probabilmente Cucchiani avrebbe preferito che restassero fuori entrambi, ma l'istituto ha dovuto adeguarsi alle richieste di Banca d'Italia.Il riassetto del Consiglio di gestione è reso necessario dai rilievi di via Nazionale, che aveva contestato all'istituto l'anomalia di un Cdg privo di manager, tranne Corrado Passera. L'ex ad aveva infatti preteso e ottenuto un organo di gestione autocratico, centrato su di sé. Ai rilievi della Vigilanza, la banca aveva risposto costituendo nel Cdg le commissioni interne con finalità esecutive. Ma nel tempo il rimedio s'è rivelato macchinoso. La scadenza del mandato triennale ricomporrà un Cdg con effettiva presenza di manager. Bankitalia avrebbe raccomandato un organo snello, in cui vi sia bilanciamento tra i dirigenti operativi e quelli deputati ai controlli. Dovrebbe formarsi un Cdg a 9, con 4 manager. Dati per sicuri l'ad Cucchiani e due "controller" interni che dovrebbero essere Carlo Messina (direttore generale e Cfo), e Bruno Picca, responsabile Rischi e tra i pochi torinesi al vertice. Il quarto manager dovrebbe uscire trai due dg Gaetano Miccichè- responsabile di Banca Imi e del corporate - e Giuseppe Castagna, capo della banca commerciale. Favorito Miccichè, che fa valere curriculum, network e anzianità aziendale. E' noto però che i rapporti del banchiere palermitano (braccio destro di Passera per un decennio) e l'ad ex Allianz sono difficili; e nell'ostico 2012 la comunicazione tra Cucchiani e i direttori generali si è rivelata complessa. Al confronto tra dirigenti potrebbe dare una mano il "Management Committee" interno, formato da una quindicina di top manager e riunito per la prima volta due settimane fa. La nomina degli altri 5 membri nella gestione Intesa Sanpaolo appare più semplice. Scontata la conferma dei due vicepresidenti Marcello Sala e Giovanni Costa, espressi dalle fondazioni azioniste Cariploe Cariparo. Restano due posti, appannaggio delle fondazioni Carifirenze e Carisbo e che per legge devono essere in "quota rosa". Bologna dovrebbe puntare su Piera Filippi, fiscalista. I fiorentini invece su Carla Ferrari, ad di Equiter (controllata della banca nelle infrastrutture).© RIPRODUZIONE RISERVATADocument LAREP00020130429e94t0004z
(segue dalla prima pagina)Adriano Bonafede   992 words29 April 2013La RepubblicaLAREPItalianGruppo Editoriale L´Espresso Spa   (segue dalla prima pagina)«Non abbiamo alcuna paura che un'eventuale trasformazione in Spa della Bpm possa aprire il campo ad altre operazioni di questo tipo. Questo pericolo, semplicemente, non esiste. Tuttavia, storicamente, quando una siffatta trasformazione è avvenuta, come nei casi di Bam e Antonveneta, ciò ha nuociuto alla stessa banca». Emilio Zanetti, presidente della potente Associazione fra le banche popolari, non alza le barricate sulla volontà di Andrea Bonomi di mutare la struttura giuridica della Bpm, ma ribadisce la sua fermissima contrarietà "culturale" a questa metamorfosi. La trasformazione in Spa della Bpm sembra un fatto clamoroso ma in realtà è già successo altre volte, in particolare con Banca Agricola Mantovana e Antonveneta. Perché allora un giudizio così negativo in questo caso? «L'Associazione non ha assunto, e non è solita assumere, alcuna posizione su vicende specifiche attinenti a singole banche: e ciò perché in materia le assemblee dei soci sono, e debbono rimanere, sovrane. Ciò non toglie che in sede di assemblea dell'Associazione, su richiesta di soci, alcuni esponenti siano stati chiamati ad esprimere il proprio punto di vista sul tema. L'unico giudizio palesemente negativo è quello dato dalla storia, che ha dimostrato come nel recente passato l'allontanamento di alcuni istituti popolari dalla propria vocazione di banche del territorio, valutato ex post, abbia nuociuto sia alla performance della banca stessa che all'intero tessuto produttivo di riferimento, come nel caso della Banca Agricola Mantovana e dell'Antonveneta». Il presidente Bonomi sostiene che la trasformazione in Spa di Bpm servirebbe a rendere più facile l'accesso al mercato dei capitali in un momento in cui per qualunque banca sembra difficile fare aumenti di capitale. Lei che ne pensa? «In genere le banche popolari hanno una platea di soci molto vasta che in tempi normali hanno sempre corrisposto agli inviti tesi al rafforzamento patrimoniale delle stesse banche. Ma anche in tempi più recenti la patrimonializzazione delle banche popolari si è incrementata per effetto di aumenti di capitale interamente sottoscritti dalle rispettive compagini sociali consentendo alle stesse banche di soddisfare i nuovi requisiti di Basilea. Basti pensare che, a fine 2008, all'inizio del periodo di crisi, la patrimonializzazione delle popolari era sostanzialmente in linea con quella del sistema bancario. Tra il 2008 ed il 2012 il patrimonio di vigilanza delle popolari si è incrementato di circa il 30%, contro una crescita riferita alle altre banche di circa il 17%». Sempre Bonomi parla di una Spa "ibrida": verrebbero conservati i privilegi dei dipendenti ma sotto l'ombrello di una Fondazione a cui farebbe capo una quota di capitale e che penserebbe al welfare di impiegati ed ex impiegati. In questo modo, secondo lui, verrebbero mantenuti e aggiornati i valori "sociali" della banca. Perché secondo lei questa visione è sbagliata? «Non è questione di visioni giuste o sbagliate: stando al diritto vigente, nel nostro ordinamento giuridico una banca 'Spa ibrida' non esiste. E questo perché il Testo unico bancario riserva l'esercizio dell'attività bancaria ai soli istituti costituiti in forma di società per azioni o di cooperativa. A sua volta, il genere "banche cooperative" conosce soltanto due specie tipiche: le banche popolari e quelle di credito cooperativo. A proposito del peculiare modello e della missione specifica delle popolari, Luigi Luzzatti, in una lettera indirizzata proprio alla Popolare di Milano nel 1881, ebbe a scrivere: "Noi non facciamo soltanto un affare, ma compiamo un dovere; noi non punge lo studio di soverchi lucri, ma un alto senso di solidarietà sociale. Noi, che l'abbiamo fondata ed amministrata disinteressatamente, sapevamo di dare all'Italia l'esempio di una nuova foggia di istituzioni bancarie, nella quale il sentimento del progresso e della previdenza sociale spegnesse ogni pensiero di troppo avido tornaconto individuale"». Qualcuno sostiene che il no di Assopopolari alla trasformazione di Bpm in Spa realtà nasconda il timore che un eventuale successo di questa operazione possa aprire la porta anche ad altre trasformazioni, ad esempio Ubi e Banco Popolare. «Nessun timore, questo pericolo non esiste. Le ultime assemblee delle banche popolari, così intensamente partecipate da decine di migliaia di soci, hanno dimostrato la vitalità del sistema del Credito Popolare. I soci e i clienti di questi istituti conoscono quanto e quale sia l'impegno costantemente profuso dal management, specie nel rapporto con il territorio». Molti tra gli studiosi che si sono occupati della riforma hanno detto che le contraddizioni tra la realtà di istituto popolare e il mercato valgono soprattutto per i grandi gruppi che, dopo essere cresciuti per successive fusioni, hanno anche avuto accesso alla Borsa. In questo caso - parliamo di Bpm, Ubi e Banco Popolare - nascono contraddizioni con le normative che riguardano il peso e la rappresentanza degli azionisti, anche investitori istituzionali. «Non ha ragion d'essere l'interrogativo sulla compatibilità fra voto capitario e quotazione in Borsa: la risposta, efficace e tranchant, è stata data dalla Commissione Europea che già nel 2006, con l'archiviazione della procedura d'infrazione sulla disciplina delle banche popolari, ha ritenuto, all'esito di una approfondita istruttoria che gli istituti italiani con azioni quotate non soltanto sono, nell'ambito dell'Unione Europea, tra le società più permeabili al principio della libera circolazione dei capitali, ma anche che esse risultano a tutti gli effetti, giuridici e fattuali, società cooperative "de iure et de facto"». Se la trasformazione in Spa non le sembra una giusta soluzione, ne può indicare un'altra? «Che rimangano fedeli a se stesse ovvero ai propri soci clienti ed al territorio. La coerenza alla propria identità, del resto, come dimostrato dai dati, ha fatto sì che le banche popolari abbiano saputo guadagnare consensi e quote di mercato anche nel periodo della più grande recessione dal dopoguerra: il numero dei clienti è cresciuto di oltre 1,5 milioni arrivando alla cifra di 12,5 milioni e la quota di mercato dei prestiti alle Pmi è salita dal 24,6 del 2008 al 26 per cento del 2012».Document LAREP00020130429e94t0000n
Zanetti: "Cambiare il modello non ha mai fatto bene agli istituti"; [ L'INTERVISTA ]Adriano Bonafede   997 words29 April 2013La RepubblicaLAREPItalianGruppo Editoriale L´Espresso Spa   «Non abbiamo alcuna paura che un'eventuale trasformazione in Spa della Bpm possa aprire il campo ad altre operazioni di questo tipo. Questo pericolo, semplicemente, non esiste. Tuttavia, storicamente, quando una siffatta trasformazione è avvenuta, come nei casi di Bam e Antonveneta, ciò ha nuociuto alla stessa banca». Emilio Zanetti, presidente della potente Associazione fra le banche popolari, non alza le barricate sulla volontà di Andrea Bonomi di mutare la struttura giuridica della Bpm, ma ribadisce la sua fermissima contrarietà "culturale" a questa metamorfosi. La trasformazione in Spa della Bpm sembra un fatto clamoroso ma in realtà è già successo altre volte, in particolare con Banca Agricola Mantovana e Antonveneta. Perché allora un giudizio così negativo in questo caso? «L'Associazione non ha assunto, e non è solita assumere, alcuna posizione su vicende specifiche attinenti a singole banche: e ciò perché in materia le assemblee dei soci sono, e debbono rimanere, sovrane. Ciò non toglie che in sede di assemblea dell'Associazione, su richiesta di soci, alcuni esponenti siano stati chiamati ad esprimere il proprio punto di vista sul tema. L'unico giudizio palesemente negativo è quello dato dalla storia, che ha dimostrato come nel recente passato l'allontanamento di alcuni istituti popolari dalla propria vocazione di banche del territorio, valutato ex post, abbia nuociuto sia alla performance della banca stessa che all'intero tessuto produttivo di riferimento, come nel caso della Banca Agricola Mantovana e dell'Antonveneta». Il presidente Bonomi sostiene che la trasformazione in Spa di Bpm servirebbe a rendere più facile l'accesso al mercato dei capitali in un momento in cui per qualunque banca sembra difficile fare aumenti di capitale. Lei che ne pensa? «In genere le banche popolari hanno una platea di soci molto vasta che in tempi normali hanno sempre corrisposto agli inviti tesi al rafforzamento patrimoniale delle stesse banche. Ma anche in tempi più recenti la patrimonializzazione delle banche popolari si è incrementata per effetto di aumenti di capitale interamente sottoscritti dalle rispettive compagini sociali consentendo alle stesse banche di soddisfare i nuovi requisiti di Basilea. Basti pensare che, a fine 2008, all'inizio del periodo di crisi, la patrimonializzazione delle popolari era sostanzialmente in linea con quella del sistema bancario. Tra il 2008 ed il 2012 il patrimonio di vigilanza delle popolari si è incrementato di circa il 30%, contro una crescita riferita alle altre banche di circa il 17%». Sempre Bonomi parla di una Spa "ibrida": verrebbero conservati i privilegi dei dipendenti ma sotto l'ombrello di una Fondazione a cui farebbe capo una quota di capitale e che penserebbe al welfare di impiegati ed ex impiegati. In questo modo, secondo lui, verrebbero mantenuti e aggiornati i valori "sociali" della banca. Perché secondo lei questa visione è sbagliata? «Non è questione di visioni giuste o sbagliate: stando al diritto vigente, nel nostro ordinamento giuridico una banca 'Spa ibrida' non esiste. E questo perché il Testo unico bancario riserva l'esercizio dell'attività bancaria ai soli istituti costituiti in forma di società per azioni o di cooperativa. A sua volta, il genere "banche cooperative" conosce soltanto due specie tipiche: le banche popolari e quelle di credito cooperativo. A proposito del peculiare modello e della missione specifica delle popolari, Luigi Luzzatti, in una lettera indirizzata proprio alla Popolare di Milano nel 1881, ebbe a scrivere: "Noi non facciamo soltanto un affare, ma compiamo un dovere; noi non punge lo studio di soverchi lucri, ma un alto senso di solidarietà sociale. Noi, che l'abbiamo fondata ed amministrata disinteressatamente, sapevamo di dare all'Italia l'esempio di una nuova foggia di istituzioni bancarie, nella quale il sentimento del progresso e della previdenza sociale spegnesse ogni pensiero di troppo avido tornaconto individuale"». Qualcuno sostiene che il no di Assopopolari alla trasformazione di Bpm in Spa realtà nasconda il timore che un eventuale successo di questa operazione possa aprire la porta anche ad altre trasformazioni, ad esempio Ubi e Banco Popolare. «Nessun timore, questo pericolo non esiste. Le ultime assemblee delle banche popolari, così intensamente partecipate da decine di migliaia di soci, hanno dimostrato la vitalità del sistema del Credito Popolare. I soci e i clienti di questi istituti conoscono quanto e quale sia l'impegno costantemente profuso dal management, specie nel rapporto con il territorio». Molti tra gli studiosi che si sono occupati della riforma hanno detto che le contraddizioni tra la realtà di istituto popolare e il mercato valgono soprattutto per i grandi gruppi che, dopo essere cresciuti per successive fusioni, hanno anche avuto accesso alla Borsa. In questo caso - parliamo di Bpm, Ubi e Banco Popolare - nascono contraddizioni con le normative che riguardano il peso e la rappresentanza degli azionisti, anche investitori istituzionali. «Non ha ragion d'essere l'interrogativo sulla compatibilità fra voto capitario e quotazione in Borsa: la risposta, efficace e tranchant, è stata data dalla Commissione Europea che già nel 2006, con l'archiviazione della procedura d'infrazione sulla disciplina delle banche popolari, ha ritenuto, all'esito di una approfondita istruttoria che gli istituti italiani con azioni quotate non soltanto sono, nell'ambito dell'Unione Europea, tra le società più permeabili al principio della libera circolazione dei capitali, ma anche che esse risultano a tutti gli effetti, giuridici e fattuali, società cooperative "de iure et de facto"». Se la trasformazione in Spa non le sembra una giusta soluzione, ne può indicare un'altra? «Che rimangano fedeli a se stesse ovvero ai propri soci clienti ed al territorio. La coerenza alla propria identità, del resto, come dimostrato dai dati, ha fatto sì che le banche popolari abbiano saputo guadagnare consensi e quote di mercato anche nel periodo della più grande recessione dal dopoguerra: il numero dei clienti è cresciuto di oltre 1,5 milioni arrivando alla cifra di 12,5 milioni e la quota di mercato dei prestiti alle Pmi è salita dal 24,6 del 2008 al 26 per cento del 2012».Document LAREP00020130429e94t0000l
IL TRISTE TRAMONTO DEI GRAND COMMIS COME MACCANICO NON CE NE SONO PIÙ; OLTRE IL GIARDINOAlberto Statera   523 words29 April 2013La RepubblicaLAREPItalianGruppo Editoriale L´Espresso Spa   Nel giorno in cui la settimana scorsa moriva Antonio Maccanico, grand commis dello Stato che per un trentennio aveva ricoperto nella generale stima importanti incarichi istituzionali - da segretario generale del Quirinale con Pertini a presidente di Mediobanca - "Il Sole-24Ore" pubblicava un'inchiesta assai imbarazzante su Vittorio Grilli, alto civil servant di nuova generazione. Ministro dell'Economia nel governo Monti, dopo aver ricoperto gli incarichi di ragioniere generale dello Stato e di direttore generale del Tesoro, due delle posizioni più importanti nella pubblica amministrazione, Grilli disponeva di cinque conti esteri a lui riconducibili nei paradisi fiscali delle isole del Canale e, secondo le rivelazioni di Claudio Gatti, avrebbe pagato in nero parte della ristrutturazione di un lussuoso appartamento ai Parioli, acquistato ad un prezzo dichiarato assai inferiore ai livelli di mercato. Grilli si è difeso il giorno successivo con la lettera di un avvocato che rivendica la correttezza di ogni suo atto, ma che non smentisce il pagamento della casa con fondi di un conto offshore, né l'evasione delle imposte sulla ristrutturazione attraverso pagamenti in contanti. Purtroppo, per il ministro uscente proveniente dall'alta amministrazione dello Stato non è il primo inciampo: mesi fa emersero notizie, sempre smentite, di finte consulenze Finmeccanica alla moglie, da cui ha divorziato, e di richieste a Mediobanca di finanziamenti alla signora, attraverso il direttore della stessa Finmeccanica Alessandro Pansa, poi nominato amministratore delegato. Una registrazione telefonica rivelò anche che Grilli era ricorso al presidente della Banca Popolare di Milano Massimo Ponzellini, poi finito agli arresti, per avere un aiuto nella possibile nomina a governatore della Banca d'Italia. Ora è piuttosto evidente che se si chiede aiuto a un proprio "vigilato" o a un proprio "nominato", si compie un atto che rivela un cortocircuito tra pubblico e personale che configura una rete di connivenze. Il pubblico diventa privato, l' "amicizia" diventa complicità, l'imparzialità interesse personale e il senso dello Stato, da tutti invocato a parole, un'espressione priva di senso. In tutti questi mesi Grilli non ha sentito il bisogno di dimettersi dal governo dei tecnici, cosa che sarebbe accaduta in ogni altra democrazia funzionante, accampando scuse come l'antica amicizia con Ponzellini, che hanno persino aggravato i fatti, rivelando un diffuso deficit culturale ed etico che ormai permea purtroppo buona parte della Pubblica Amministrazione, a cominciare dai suoi vertici. Ne esce una sorta di metafora di una società adusa se non incardinata sugli abusi di potere, sugli arbitri e sulle connivenze di una classe dirigente chiusa in un proprio bastione di potere, interdetto a chi non ne faccia parte. Persino il mito dei tecnici vacilla. Non è soltanto la politica a manifestare un deficit etico che ha condotto l'Italia ai primi posti nella classifica dei paesi corrotti, ma anche e talvolta soprattutto l'alta amministrazione dello Stato, quella che dovrebbe essere una élite garante di competenza e imparzialità al di là delle temperie della politica. Ma purtroppo sembra che di servitori dello Stato come Antonio Maccanico non ne nascano più. a.statera@repubblica.itDocument LAREP00020130429e94t0000h
Mps, il gip blocca il sequestro fondi "Non è urgente, dubbi su truffa e usura"; L'indagine Il giudice non convalida la richiesta contro Nomura, Mussari e Vigni. Domani assemblea calda del MonteANDREA GRECO FRANCESCO VIVIANO   539 words28 April 2013La RepubblicaLAREPItalianGruppo Editoriale L´Espresso Spa   MILANO - Il gip di Siena non convalida la richiesta di sequestro di 1,8 miliardi a Nomura, formulata il 16 aprile dai pm locali. È un inciampo nell'inchiesta Mps, alla vigilia dell'assemblea più calda per la banca senese, chiamata a far votare un bilancio con 3,17 miliardi di perdite e le azioni di responsabilità contro l'ex presidente Mussari, l'ex dg Antonio Vigni, Nomura e Deutsche Bank, cui chiede danni per 1,2 miliardi.Il gip Ugo Bellini non ha convalidato il decreto urgente di sequestro miliardario a Nomura - e una quindicina di milioni a Mussari, Vigni e l'ex capo della finanza Gianluca Baldassarri - intanto per ragioni procedurali, non avendo ravvisato urgenze dato che il contratto di ristrutturazione del veicolo Alexandria è acceso da 5 anni. Il magistrato ha poi espresso perplessità sui reati di usura e truffa pluriaggravate (contestati ai tre ex manager, oltre all'ex presidente di Nomura Europa Sadeq Sayeed e al suo dirigente Raffaele Ricci); non sarebbero condivise le tesi dei pm Nastasi, Natalini e Grosso sul reato di usura, poiché per il giudice per le indagini preliminari, quando stipulò il contratto con Nomura, Mps non era in condizioni finanziarie tali che i giapponesi ne potessero approfittare. Anche sull'ipotesi di truffa il gip diverge dai pm, e ritiene che la truffa casomai fu nel celare a Bankitaliai dettagli di quei derivati. Il magistrato ritiene poi che gli organi interni di Mps - malgrado la segretezza sul famigerato contratto che legava il riassetto del Cdo e il riacquisto di Btp per 3 miliardi, chiuso in cassaforte da Vigni - ebbero contezza dell'operazione, tanto che si dissero contro, non ascoltati dai manager.È un mezzo smacco per gli inquirenti, che da un anno lavorano senza posa ai vari filoni dell'inchiesta in chiusura. Per ora i pm aspettano le motivazioni,a giorni, poi forse faranno ricorso. Il recupero delle garanzie pagate da Mps a Nomura per integrare i collaterali sui Btp si fa comunque sempre più complesso. Dopo il no di Bundesbank a collaborare (serve una rogatoria in Germania, che presto sarà inoltrata) l'altro ieri era stata Nomuraa definire «basse le possibilità di sequestro» della somma, tranne un centinaio di milioni già "congelati" ai giapponesi. Qualche settimana fa un'altra rogatoria, inoltrata dagli inquirenti nel Regno Unito per valutare un sequestro di fondi a Jp Morgan, fu riscritta per vizi di forma.Il "recupero fondi" è seguito con attenzione dagli azionisti di Mps, che domani dovranno approvare i conti 2012, la nomina di un vicepresidente e le azioni legali depositate in tribunale a marzo.«Sapevo che c'erano problemi in Mps, non mi aspettavo così tanti - ha detto il presidente Profumo, da un anno al vertice- Ma ora patrimonio e conti sono totalmente ripuliti». Il management in assemblea dirà ai soci riottosi per il tracollo del titolo che da questo punto si può soltanto risalire. E cercherà di convincere futuri compratori, in vista della ricapitalizzazione da un miliardo, in agenda nel 2014.© RIPRODUZIONE RISERVATADocument LAREP00020130428e94s0001k
Inchiesta Mps, la Nomura sfida i pm senesi "Bassa possibilità di sequestrarci 1,7 miliardi"; Il casoANDREA GRECO FRANCESCO VIVIANO   487 words27 April 2013La RepubblicaLAREPItalianGruppo Editoriale L´Espresso Spa   MILANO - Sempre più stretta la via perché Mps recuperi parte del danno patito con l'operazione Alexandria, per cui i pm senesi hanno chiesto- dieci giorni fa- il sequestro urgente di 1,8 miliardi di fondi a Nomura, controparte della disastrosa (per Siena) operazione in derivati di credito che servì nel 2009 a spostare al futuro 220 milioni di perdite nei conti Mps.«Nomura non ha subito nessun sequestro da parte della magistratura - ha detto il direttore finanziario Shigesuko Kashiwagi - ma un congelamento di attività finanziarie della controllata italiana di piccola entità. Secondo i nostri legali c'è una bassa possibilità che gli 1,7 miliardi (la cifra varia con il prezzo dei Btp, ndr) versati da Mps come garanzie e custoditi da Nomura in una banca tedesca siano sequestrabili». Le richieste fatte da Bankitalia alla Bundesbank perché intercedesse in tal senso non hanno dato frutto, e si attende la rogatoria dei pm per far esprimere un tribunale tedesco. Quanto ai beni realmente congelati, sono contanti, crediti e strumenti finanziari per un valore stimabile in 140 milioni.«Questi asset resteranno di Nomura bank international, ma non possono essere ritirati. Crediamo che questa azione non sia fondata, visto che Nbi non è coinvolta in operazioni rilevanti con Mps, ma questo non avrà impatti materiali sul business in Europa».La ricostruzione del caso Alexandria, per cui un manager di Nomura (e il suo ex presidente in Europa)è indagato per truffae usura, da Tokyo suona anodina: «Alexandria fu una ristrutturazione per cambiare profilo di rischio a Mps, chiusa con un accordo finanziario in derivati a 30 anni collateralizzati da Btp. Nomura ritiene che il collaterale versato da Mps sia commisurato ad ammontare e durata dell'accordo». Non così la pensano i pm che hanno scritto nell'ordinanza di «interessi usurari e commissioni clandestine milionarie» per Nomura, e hanno chiesto il sequestro delle garanzie cash che Mps ancora paga per il deprezzamento dei Btp sottostanti. Né la pensa così la nuova gestione Mps, che lunedì chiederà all'assemblea di votare - oltre al bilancio 2012 "di pulizia" con rosso di 3,17 miliardi l'azione di responsabilità contro Nomura, Deutsche Bank e gli ex vertici Giuseppe Mussari e Antonio Vigni, per avere indennizzi fino a 1,2 miliardi. «Nomura continuerà a seguire con attenzione la vicenda, nell'interesse dei suoi azionisti, e al contempo cercherà un dialogo costruttivo con gli inquirenti per risolvere la situazione». I legali della banca avrebbero contattato i pm Aldo Natalini e Antonio Nastasi, e a inizio settimana prossima potrebbero incontrarli. Alexandria, Santorini e altre peripezie finanziarie senesi originarono dall'acquisto grandioso di Banca Antonveneta, per 10 miliardi nel 2007. Ma è del 23 aprile l'atto di incorporazione di Antonveneta in Mps «con effetti civilistici dal 28 aprile e contabili/fiscali dal 1° gennaio 2013».Document LAREP00020130427e94r0001y
Intesa Sanpaolo conferma Bazoli ma i fondi esteri votano contro; La banca Entro pochi giorni verrà nominato il nuovo Consiglio di gestione con nove membri, Cucchiani ad e Gros Pietro al verticeDAL NOSTRO INVIATO ANDREA GRECO   501 words23 April 2013La RepubblicaLAREPItalianGruppo Editoriale L´Espresso Spa   TORINO - Anche Intesa Sanpaolo rinnova il suo presidente, Giovanni Bazoli. Ora la banca deve darsi un governo triennale, e per le rifiniture si è presa un'altra settimana. Il 29 si riunirà il nuovo consiglio di sorveglianza, per esaminare l'accordo in chiusura e formare il comitato nomine, che entro uno o due giorni partorirà il Consiglio di gestione. Dopo molti confronti con la Banca d'Italia, i manager e il presidente paiono orientati a una gestione snella a 9 membri, di cui 4 manager: 2 operativi - l'ad Enrico Cucchiani e uno tra il capo della rete Giuseppe Castagna e il leader del corporate Gaetano Miccichè - e 2 controller (che dovrebbero essere il Cfo Carlo Messinae il capo dei rischi Bruno Picca).A completare l'organo i due vicepresidenti Sala e Costa - che la vigilanza gradirebbe con deleghe operative - le due quote rosa Filippi e Ferrara e il nuovo presidente della gestione, Gian Maria Gros-Pietro.L'assemblea ieri si è svolta senza sorprese, con l'approvazione del bilancio 2012 con 1,6 miliardi di utili, la cedola da 5 centesimi e la conferma di Bazoli per altri tre anni. Tuttavia solo il 62% dei presenti ha votato per Bazoli, perchè i fondi esteri registrati tramite lo studio Trevisan - circa il 26% del capitale - hanno trovato poco trasparente il metodo di scelta e presentazione della nomina di Bazoli e dei due vicepresidenti, Mario Bertolissi e Gianfranco Carbonato. Il presidente ha risposto alla domanda di un azionista che chiedeva se tanta longevità fosse un bene per la banca. «Sono contrario alla teoria della rottamazione, che oggi è tanto di moda ha detto il banchiere bresciano ma è ragionevole qui chiedersi se un mandato conferito a chi ha 80 anni possa non essere eseguito con sufficiente impegno, mettendo a rischio la banca». Bazoli ha aggiunto: «In principio ero orientato in senso negativo, per considerazioni di tranquillità personale. Ma poi per pressanti insistenze dei principali azionisti e dell'ad mi sono reso disponibile». Insieme a Bazoli entrano nel Cds 18 membri, 11 (più lui) scelti dalla lista di Compagnia Sanpaolo e fondazione Cariplo, 5 dagli enti minori Cariparo, Carifirenze e Carisbo, due dal mercato.A causa del pasticcio compiuto da Assogestioni - che ha subito le pressioni dei gestori di Intesa Sanpaolo per estromettere dalla lista di minoranza Vincenzo Cariello, avvocato dello studio Chiomenti loro inviso - i fondi esteri hanno votato o contro tutte le liste (12,5%) o per quella delle fondazioni minori, che ha così nominato un consigliere in più. La Consob ha inviato una raccomandata al Cds di Ca' de Sass chiedendo se il comportamento dei suoi gestori non configurasse il collegamento tra la lista di maggioranza e quella Assogestioni. Il consiglio, riunito ieri mattina, ha replicato per lettera rispondendo di no.© RIPRODUZIONE RISERVATADocument LAREP00020130423e94n0001q
L'ORO IN CADUTA I RIFLESSI SULLE BANCHE CENTRALI; MARKETPLACEArturo Zampaglione   473 words22 April 2013La RepubblicaLAREPItalianGruppo Editoriale L´Espresso Spa   Nelle stesse ore in cui magistrati e finanzieri irrompevano a Palazzo Koch, sede di Bankitalia, per le indagini sul Monte dei Paschi, le riserve auree della banca centrale crollavano di 10 miliardi. È stato infatti un lunedì terribile per l'oro, le cui quotazioni sono scese a 1361 dollari l'oncia, perdendo il 9,3 per cento in una sola giornata. Era da 30 anni che non si assisteva a un simile scivolone. E ormai il record di 1920 dollari l'oncia del settembre 2001 appare un ricordo lontano. Ma che cos'è successo? Come si spiega questa valanga di vendite proprio in coincidenza con l'attentato terroristico di Boston, che in altre situazioni avrebbe portato a una corsa verso beni rifugio, a cominciare dal metallo giallo? Secondo gli analisti si è trattato di un'altra "tempesta perfetta". Da tempo le quotazioni erano scese, ma in modo graduale. Poi d'improvviso si sono moltiplicate le voci di una vendita delle riserve auree da parte di Cipro (si è anche ipotizzato una simile mossa da parte italiana), sono stati pubblicati i dati sul rallentamento dell'economia cinese (che avrà effetti inevitabili sulla domanda di oro) e soprattutto è evaporata, quasi d'incanto, la paura dell'inflazione, che è poi una delle molle principali nella domanda del metallo giallo. Nel 2011 l'indice dei prezzi al consumo a livello mondiale, elaborato dalla JPMorgan Chase, era aumentato del 4 per cento; ma a febbraio di quest'anno l'indice segnava appena un 2,5 per cento in più rispetto allo stesso mese del 2012. Come dire: per il momento le politiche espansive della Fed e della Banca del Giappone non stanno creando contraccolpi sui prezzi. Del resto proprio dieci giorni fa la Goldman Sachs avvertiva i suoi clienti che la flessione dell'oro si stava accelerando, mettendo fine al più lungo rally in quasi un secolo. E molti hedge funds si sono affrettati a liquidare immense posizioni in Etf (Exchange traded funds) legati all'oro, a cominciare dal Spdr Gold, di cui il maggiore azionista è il finanziere John Paulson, che fece miliardi speculando sul crollo dei mutui subprime e adesso si è dissanguato con il metallo giallo. Il crollo delle quotazioni (che hanno recuperato solo un po' di terreno alla fine della settimana scorsa) farà sicuramente piacere agli indiani, che sono i maggiori consumatori di oro del mondo e che lo usano come regalo-base per i matrimoni, la cui "stagione" comincia proprio adesso. Ma il calo avrà anche ripercussioni negative sulle riserve auree delle banche centrali, a cominciare da quelle della Banca d'Italia (circa 2451 tonnellate), che sono le terze tra i paesi del mondo dopo gli Stati Uniti (8133 tonnellate) e la Germania (3391 tonnellate). a.zampaglione@repubblica.itDocument LAREP00020130422e94m00016
Inchiesta su Mps-Serit a Palermo I pm: "Consulenze e mutui anomali"; Bundesbank chiede la rogatoria sul sequestro a NomuraANDREA GRECO FRANCESCO VIVIANO   548 words20 April 2013La RepubblicaLAREPItalianGruppo Editoriale L´Espresso Spa   PALERMO - Mentre Bankitalia e Bundesbank si coordinano nella ricerca degli 1,8 miliardi che gli inquirenti senesi hanno chiesto di sequestrare subito a Nomura, un'altra tegola giudiziaria cade sul Monte dei Paschi. Viene dalla procura di Palermo, che ha aperto un fascicolo per verificare presunte irregolarità nella riscossione di tasse in Sicilia, in passato svolta da una compartecipata di Mps e Serit.«Qualsiasi azione restrittiva sugli asset di un cliente può avvenire solo entro una procedura regolata dalla legge tedesca», ha detto la Bundesbank, dopo le voci di un suo rifiuto a collaborare con i pm senesi che hanno chiesto il maxi sequestro di fondi (perché l'operazione Alexandria che li ha originati «è a danno di Mps e a esclusivo vantaggio di Nomura», sua controparte). La misura si accompagna a cinque avvisi di garanzia per usura e truffa: a Giuseppe Mussari, Antonio Vigni, Gianluca Baldassarri, l'ex presidente Nomura Sadeq Sayeed e il dirigente Raffaele Ricci. Ieri Francoforte sottolineava come la prassi Bundesbank «non prevede la divulgazione di informazioni sui rapporti con singoli clienti», quindi «non saranno fatti altri commenti in proposito». Il tentato recupero delle garanzie sui collaterali versate da Mpsa Nomura prevede un metodo mai usato in Europa: il blocco dei flussi su Target2, circuito di compensazione flussi tra banche centrali e commerciali.Nomura non ha conti di garanzia presso Bankitalia - secondo cui Bundesbank «non rifiuta di collaborare» - così la caccia si sposta a Francoforte, dove per l'ordinamento serve l'autorizzazione di un tribunale: quindi i pm senesi chiederanno la rogatoria.Ma l'ultima inchiesta sull'affaire Mps è a Palermo. La Procura e la Corte dei Conti hanno aperto un fascicolo per verificare presunte irregolarità nella riscossione di tasse in Sicilia, su consulenze milionarie e sull'uscita da Serit di Mps, che ha valutato autonomamente la sua quota 360 milioni. L'indagine è sul tavolo del procuratore aggiunto ed è partita dopo che il presidente della Regione Siciliana, Rosario Crocetta, ha inviato carte in cui ha letto irregolaritàe anomalie varie. «Sono entrato in possesso di documenti che superano ogni fantasia - dice Crocetta - strani incarichi di consulenze assegnati dalla società di riscossione, anomalie nell'uscita di Mps da Serit e modifiche unilaterali dei tassi su uno scoperto di 160 milioni, con aumento di due punti». Quel prestito, tra l'altro, sarebbe stato erogato dai senesi a Serit per la liquidazione della partnership. L'attenzione è alta anche sull'incarico affidato da Mps-Serit a uno studio associato di consulenza legale, "Sorce e Stagno D'alcontres e partners": contratto decennale con tacito rinnovo dal costo annuo di 1,07 milioni, che con oneri di legge e rimborsi spese raggiungeva - scrive Crocetta nella denuncia - 1,5 milioni. La cifra, moltiplicata per dieci anni, «diventa astronomica». Tra le altre presunte anomalie il costo di incarichi esterni, in particolare quelli affidati poco prima delle elezioni regionali, quando in un giorno partirono 400 incarichi a tre avvocati palermitani. Sempre ieri un pm di Vallo della Lucania (Salerno) ha chiesto il rinvio a giudizio per Mussari e Vigni per usura, dopo indagini sui tassi richiesti su un credito dalla filiale Mps di Agropoli. © RIPRODUZIONE RISERVATADocument LAREP00020130420e94k0001q
TELECOM PARLA CINESE PER USCIRE DAL TUNNEL; IL MERCATOALESSANDRO PENATI   701 words20 April 2013La RepubblicaLAREPItalianGruppo Editoriale L´Espresso Spa   DA ANNI Telecom è in un vicolo cieco di lento, inesorabile declino: tanto debito da smaltire; un socio di controllo, Telefonica, che non ha interesse a investire perché il suo maggior concorrente in Sud America; e gli altri soci (Generali, Mediobanca, Intesa), riuniti nell'indebitata Telco, che non hanno risorse per aumenti di capitale. Il mercato interno della telefonia mobile è saturo, molto concorrenziale, e il Paese in profonda recessione, dopo un decennio di stagnazione. Mancano le risorse per investire nella rete, il segmento con le migliori prospettive.E c'è una governance che ricorda i carrozzoni pubblici: anni di tira-e-molla per vendere le attività televisive, una frazione di quelle totali, ma fonte di ingenti perdite.La crisi impone oggi a Telecom scelte drastiche; basta tergiversare. Da tempo sostengo che Telecom non ha molte alternative: dovrebbe cedere Tim, l'attività maggiormente in declino; trovare il modo di far uscire Telco dal capitale per eliminare il tappo dei soci di controllo squattrinati; senza più Telefonica tra i piedi, decidere al meglio sul Brasile (investire o vendere per abbattere debito?); e in Italia concentrarsi nella rete.La proposta di Hutchison Whampoa (H3g), per quello che si conosce e capisce, va esattamente in quella direzione. Risolve il problema di Tim.La fusione eliminerebbe il concorrente più aggressivo nei prezzi perché, da ultimo entrato deve conquistare quote di mercato. Porterebbe in dote una rete più avanzata; 9.5 milioni di clienti, la metà dei quali abbonati (sono più di Vodafone) e quindi clientela stabile, in un settore dal tasso di rotazione molto alto (26% quello di Tim), con un ricavo medio per utente elevato. Ed eviterebbe la svalutazione dell'ingente valore dell'avviamento di Tim a bilancio.La proposta sarebbe condizionata all'uscita di Telefonica (e delle banche) togliendo così di mezzo un socio scomodo in Sud America (e banche in crisi in Italia). Hutchison Whampoa dovrebbe essere interessata a valorizzare le attività in quell'area, visto che in questo modo completerebbe la sua presenza nel mondo.Con 13 miliardi di liquidità può pagare 3,6 miliardi cash ai soci di Telco per farli uscire al loro prezzo di carico (1,2 euro), doppio di quello di mercato. E non metterebbe a repentaglio il rating perché l'aumento del debito netto (a circa 1,8 volte l'Ebitda) sarebbe sostenuto dal ricco cash flow delle attività portuali e infrastrutturali del gruppo. Telecom potrebbe poi scindere la rete e tutte le attività internet in una nuova società, libera di cercare i capitali per investire, scorporando così un bel fardello di debiti. Già si discute sulla stima del valore di conferimento di H3g: ma, se ho capito, è una questione di lana caprina. L'obiettivo di H3g è il 29,9% di Telecom. Pagati 3,6 miliardi in contanti per il 22,4% di Telco, il valore di conferimento di H3g deve dunque essere equivalente al 7,5% che manca, allo stesso prezzo per azione pagato a Telco: fanno 1,2 miliardi. I problemi sono altri. Quelli legati al recupero delle sinergie e al taglio dei costi, come in ogni fusione. La decisione di cosa si farà con le attività connesse alla rete: quale è il perimetro delle attività scisse (solo rete o anche i servizi connessi)? Si cede una quota o il controllo? Quanto debito si porta in dote? E in Sud America, si vende per abbattere il debito o si investe? Purtroppo, assisteremmo all'ennesimo passaggio del controllo senza Opa. Spero che oggi sia chiaro il danno permanente causato dal passaggio dai soci di Bell a Tronchetti: una volta creato il meccanismo della holding per trasferire il controllo senza Opa, nessuno sarà mai più disposto a pagare un premio al mercato per nulla. Inutile scandalizzarsi adesso. Rimane l'amara conclusione che nei 15 anni dalla privatizzazione, tutti quelli in controllo - il "nocciolino" duro di Rossignolo e gli Agnelli,i capitani coraggiosi Gnutti e Colaninno, il blasonato Tronchetti, il salotto Mediobanca-Generali con la Banca Intesa di "sistema" - sono riuscitia gestire Telecom così male che l'ex monopolista viene oggi salvato dall'ultimo arrivato dei concorrenti.Non si era mai visto.© RIPRODUZIONE RISERVATADocument LAREP00020130420e94k0001m
(segue dalla prima pagina)ANDREA GRECO FRANCESCO VIVIANO   806 words17 April 2013La RepubblicaLAREPItalianGruppo Editoriale L´Espresso Spa   (segue dalla prima pagina)MILANO - Gli inquirenti del caso Mps chiedono il sequestro «preventivo e urgente» di flussi e proventi derivanti dall'operazione Alexandria, compresa la liquidità da 1,86 miliardi che la banca senese deve versare alla controparte giapponese Nomura per il contratto scellerato con cui a metà 2009 occultò perdite in arrivo legandosi fino al 2034 in un ardito riacquisto di Btp da 3 miliardi, costato 1,4 miliardi di perdite nei soli bilanci al 2011 di Mps, e frutto di commissioni e bonus multimilionari ai manager tutti. È il colpo grosso che i pm valutano da fine gennaio, sempre tenuto coperto e smentito malgrado le indiscrezioni. Ieri i magistrati hanno aggiunto 2,5 milioni da confiscare all'ex presidente Giuseppe Mussari, 9,9 milioni all'ex dg Antonio Vigni e altri 2,2 milioni al capo della finanza, Gianluca Baldassarri. I magistrati senesi, con gli agenti della Gdf, hanno iniziato la giornata nella sede centrale della Banca d'Italia, mostrando alla vigilanza i decreti di sequestro - 68 pagine - che frattanto notificavano ai registi del derivato creditizio "Alexandria". Non solo il trio di manager che reggeva la passata gestione Mps - Mussari, Vigni e Baldassarri- ma anche l'ex presidente Nomura Sadeq Sayeed e il suo capo dei venditori finanziari Raffaele Ricci. Tutti e cinque sono indagati per usura e per truffa pluriaggravate, «per aver agito a danno di Mps e ad esclusivo vantaggio di Nomura» nel riassetto dell'obbligazione esotica. I tre italiani - indagati anche per ostacolo alla vigilanza, false comunicazioni sociali e infedeltà patrimoniale- avrebbero abusato dei rapporti di ufficio al fine di «preservare rispettive posizioni di potere e prestigio in Mps», perseguendo «interessi individuali e accettando i rischi di corrispondere a Nomura interessi usurari o comunque sproporzionati»; i due "giapponesi" invece «approfittarono della condizione di debolezza di Mps per ottenere commissioni clandestine milionarie».Gli effetti economici dell'ormai famosa ristrutturazione Alexandria, che Deutsche Bank e Jp Morgan rifiutarono di compiere per la scarsa trasparenza e difficile contabilizzazione, sono duraturi e drammatici. In cambio dell'accollo di 220 milioni di perdite del veicolo Alexandria, nell'estate 2009, Nomura ottenne da Mps la sottoscrizione di derivati con valore iniziale negativo da 308 milioni, incassò commissioni per 88 milioni, costrinse la banca italiana a versare un collaterale in contanti - sui Btp dati a garanzia - di 1,49 miliardi medi giornalieri, subendo costi per almeno 111 milioni per «soddisfare tali esorbitanti obblighi di marginazione». Mentre i giapponesi su quei3 miliardi in Btp intascavano il 5% fisso annuo di cedole (ripagando un variabile dello 0,39% a Mps), e con il collaterale si finanziavano quasi gratis, in mesi drammatici in cui Mps chiedeva e otteneva liquidità segreta per 2 miliardi da Bankitalia per non saltare.Nomura ha replicato secca via nota: «Siamo informati del potenziale sequestro di garanzie a fronte delle transazioni con Mps. Nessun asset di Nomura è stato sequestrato. Faremo tutti i passi necessari a proteggere la nostra posizione e contesteremo vigorosamente ogni illazione di illeciti». La banca giapponese non pare incline a cedere i suoi diritti contrattuali, forte anche della irrituale telefonata registrata con cui, nel luglio 2009, Sayeed dettò a Mussari la linea da tenere sull'accordo. «Fu qualcosa di veramente singolare - ha raccontato Daniele Bigi, capo dell'amministrazione e bilancio Mps presente all'evento - Mussari che non parla bene inglese iniziò a leggere un canovaccio, aspettava una domanda e leggeva la risposta: la conversazione aveva tutta l'aria di essere una recita predisposta».Inoltrata al presidente da Baldassarri, che l'aveva concordata con Ricci, suo interlocutore dai tempi in cui, in Dresdner, creò il veicolo Alexandria. Ricci, nel solo 2009, ottenne bonus per 10 milioni di dollari in azioni Nomura; anche Mussari e Vigni, ebbero bonus quell'anno, tenendo artatamente (con Alexandria) i conti Mps in piccolo utile. La bomba Alexandria, peraltro, non è spenta. Nel primo triennio ha causato perdite da 1,4 miliardi (mentre tutti gli altri 23 miliardi di titoli di Stato su cui Mps investiva hanno perso 2,4 miliardi), e malgrado la pulizia da 308 milioni in bilancio 2012 continua a produrre effetti: tra il 19 febbraio e il 5 aprile, a seguito del rincaro dello spread che ha deprezzato i Btp, Mps ha versato 370 milioni in più a Nomura. Anche per questo gli inquirenti hanno chiesto con urgenza massima il sequestro di garanzie, contratti e flussi e pagamenti targati Alexandria. Dalle carte emerge un altro impietoso episodio di imperizia degli ex Mps. Nel 2007 Piero Montani (ad Antonveneta) incontrò Mussarie Vigni dopo l'annuncio di acquisizione. «Il resoconto del colloquio - scrivono i pm - dimostra la loro macroscopica dissennatezza»: capirono ex post che oltre a 9 miliardi cash chiesti dal Santander ne servivano 10 di finanziamenti.Montani disse: «Ma questi hanno capito veramente quanto devono pagare?». © RIPRODUZIONE RISERVATADocument LAREP00020130417e94h00011
Gli inquirenti in Bankitalia per inseguire i soldi dei giapponesi; Il retroscena; Caccia telematica con il sistema gestito dalle banche centraliCARLO BONINI   660 words17 April 2013La RepubblicaLAREPItalianGruppo Editoriale L´Espresso Spa   ROMA - Un miliardo e ottocento milioni di euro sono una massa contante che si fa fatica anche solo ad immaginare tutta insieme. Ma che, soprattutto, è ancora più faticoso andarsi a prendere in una banca accusata di usura - Nomura - la cui sede legale è in Giappone e che di quel denaro non ha intenzione di lasciarsi sequestrare neppure un centesimo. Per questo, ieri di buon mattino, ufficiali del Nucleo di Polizia valutaria e il procuratore di Siena Giuseppe Grosso hanno salito i gradini di Banca d'Italia. Non c'erano nuovi documenti da cercare, né persone da sentire, né ombre da dissipare, ma solo da entrare con urgenza e in forza del decreto di sequestro nella stanza dei bottoni che quotidianamente sorveglia e regola il flusso di liquidità interbancaria tra tutti gli istituti che operano nell'Eurozona per provare a trovare e congelare denaro di Nomura in giro per il continente. Parliamo di un'immensa e sofisticatissima cassaforte telematica conosciuta come Target2 (acronimo per Trans European Automated real time gross settlement express Transfer System), vale a dire il sistema automatico di regolamento e compensazione dei pagamenti fra banche centrali e commerciali degli Stati membri dell'Unione. Realizzato e gestito da Banca d'Italia, Deutsche Bundesbank e Banque de France, impone a qualsiasi banca d'affari o istituto di credito al mondo che conclude transazioni all'interno dei Paesi membri di operare attraverso conti correnti di deposito dedicati accesi in garanzia presso le banche centrali dei singoli Paesi. E dunque se cerchi il denaro di una banca esteraè quei conti dedicati che devi trovare.E' una procedura che, a ieri mattina, non aveva precedenti nelle routine di ricerca e congelamento di fondi illeciti regolarmente movimentati e inghiottiti in quel mercato europeo aperto dei capitali che, per dirla con le parole di una qualificata fonte investigativa, «è diventato per molti banchieri d'affari una comoda Tortuga». Una procedura che potrebbe segnare un primo, incoraggiante, precedente. Anche se il primo affondo di questa inedita caccia non ha trovato il bersaglio. La Finanza ha accertato infatti che Nomura non ha conti dedicati presso la Banca d'Italia su cui poter far valere immediatamente il sequestro e dunque il prossimo passaggio sarà la Banca centrale tedesca altro gestore del sistema Target2 - dove la Procura di Siena spera di trovare quello che non ha trovato a Roma. E se poi anche quel tentativo dovesse risultare vano, la caccia si sposterà allora fuori dall'Eurozona. A Londra, dove Nomura ha il suo quartiere generale per l'Europa, dove l'affaire Alexandria è stato concepito e battezzato e dove la Procura di Siena è pronta a far valere attraverso una rogatoria il suo buon diritto al congelamento di quel miliardo e 800 milioni di euro. Certo, non sarà un passaggio agevole. Di cui del resto è prova il comunicato con cui, ieri pomeriggio, a borse chiuse, Nomura prova a rassicurare i propri azionisti e a rompere quello che si annuncia come un accerchiamento nell'Eurozona, che rischia di rendere complicatissime di qui in avanti le operazioni della banca sui mercati dell'Unione. «Siamo stati informati di un potenziale sequestro delle garanzie a fronte di transazioni con Mps - si legge nella nota - ma nessun asset di Nomura è stato sequestrato. Faremo tutti i passi necessari per proteggere la nostra posizione e contesteremo vigorosamente qualsiasi illazione di illeciti su questa faccenda». Le notizie, insomma, sono tre, avvisano i giapponesi. Quel sequestro, a oggi, è solo un pezzo di carta. Che per altro Nomura non ha ancora ricevuto.Ea cui non ha alcuna intenzione di accedere attraverso qualsivoglia forma di transazione. Più o meno una dichiarazione di guerra. Con una certezza.Che quel miliardo e ottocento milioni di euro depositati a garanzia da Mps sono evidentemente da tempo in qualche cassaforte che i giapponesi ritengono inespugnabile. © RIPRODUZIONE RISERVATADocument LAREP00020130417e94h00010
Mps, la Nomura nel mirino sequestro di 1,8 miliardi truffa e usura per l'ex presidente; Stesse accuse per Mussari, Vigni e BaldassarriANDREA GRECO FRANCESCO VIVIANO   826 words17 April 2013La RepubblicaLAREPItalianGruppo Editoriale L´Espresso Spa   (segue dalla prima pagina)MILANO - Gli inquirenti del caso Mps chiedono il sequestro «preventivo e urgente» di flussi e proventi derivanti dall'operazione Alexandria, compresa la liquidità da 1,86 miliardi che la banca senese deve versare alla controparte giapponese Nomura per il contratto scellerato con cui a metà 2009 occultò perdite in arrivo legandosi fino al 2034 in un ardito riacquisto di Btp da 3 miliardi, costato 1,4 miliardi di perdite nei soli bilanci al 2011 di Mps, e frutto di commissioni e bonus multimilionari ai manager tutti. È il colpo grosso che i pm valutano da fine gennaio, sempre tenuto coperto e smentito malgrado le indiscrezioni. Ieri i magistrati hanno aggiunto 2,5 milioni da confiscare all'ex presidente Giuseppe Mussari, 9,9 milioni all'ex dg Antonio Vigni e altri 2,2 milioni al capo della finanza, Gianluca Baldassarri. I magistrati senesi, con gli agenti della Gdf, hanno iniziato la giornata nella sede centrale della Banca d'Italia, mostrando alla vigilanza i decreti di sequestro - 68 pagine - che frattanto notificavano ai registi del derivato creditizio "Alexandria". Non solo il trio di manager che reggeva la passata gestione Mps - Mussari, Vigni e Baldassarri- ma anche l'ex presidente Nomura Sadeq Sayeed e il suo capo dei venditori finanziari Raffaele Ricci. Tutti e cinque sono indagati per usura e per truffa pluriaggravate, «per aver agito a danno di Mps e ad esclusivo vantaggio di Nomura» nel riassetto dell'obbligazione esotica. I tre italiani - indagati anche per ostacolo alla vigilanza, false comunicazioni sociali e infedeltà patrimoniale- avrebbero abusato dei rapporti di ufficio al fine di «preservare rispettive posizioni di potere e prestigio in Mps», perseguendo «interessi individuali e accettando i rischi di corrispondere a Nomura interessi usurari o comunque sproporzionati»; i due "giapponesi" invece «approfittarono della condizione di debolezza di Mps per ottenere commissioni clandestine milionarie».Gli effetti economici dell'ormai famosa ristrutturazione Alexandria, che Deutsche Bank e Jp Morgan rifiutarono di compiere per la scarsa trasparenza e difficile contabilizzazione, sono duraturi e drammatici. In cambio dell'accollo di 220 milioni di perdite del veicolo Alexandria, nell'estate 2009, Nomura ottenne da Mps la sottoscrizione di derivati con valore iniziale negativo da 308 milioni, incassò commissioni per 88 milioni, costrinse la banca italiana a versare un collaterale in contanti - sui Btp dati a garanzia - di 1,49 miliardi medi giornalieri, subendo costi per almeno 111 milioni per «soddisfare tali esorbitanti obblighi di marginazione». Mentre i giapponesi su quei3 miliardi in Btp intascavano il 5% fisso annuo di cedole (ripagando un variabile dello 0,39% a Mps), e con il collaterale si finanziavano quasi gratis, in mesi drammatici in cui Mps chiedeva e otteneva liquidità segreta per 2 miliardi da Bankitalia per non saltare.Nomura ha replicato secca via nota: «Siamo informati del potenziale sequestro di garanzie a fronte delle transazioni con Mps. Nessun asset di Nomura è stato sequestrato. Faremo tutti i passi necessari a proteggere la nostra posizione e contesteremo vigorosamente ogni illazione di illeciti». La banca giapponese non pare incline a cedere i suoi diritti contrattuali, forte anche della irrituale telefonata registrata con cui, nel luglio 2009, Sayeed dettò a Mussari la linea da tenere sull'accordo. «Fu qualcosa di veramente singolare - ha raccontato Daniele Bigi, capo dell'amministrazione e bilancio Mps presente all'evento - Mussari che non parla bene inglese iniziò a leggere un canovaccio, aspettava una domanda e leggeva la risposta: la conversazione aveva tutta l'aria di essere una recita predisposta».Inoltrata al presidente da Baldassarri, che l'aveva concordata con Ricci, suo interlocutore dai tempi in cui, in Dresdner, creò il veicolo Alexandria. Ricci, nel solo 2009, ottenne bonus per 10 milioni di dollari in azioni Nomura; anche Mussari e Vigni, ebbero bonus quell'anno, tenendo artatamente (con Alexandria) i conti Mps in piccolo utile. La bomba Alexandria, peraltro, non è spenta. Nel primo triennio ha causato perdite da 1,4 miliardi (mentre tutti gli altri 23 miliardi di titoli di Stato su cui Mps investiva hanno perso 2,4 miliardi), e malgrado la pulizia da 308 milioni in bilancio 2012 continua a produrre effetti: tra il 19 febbraio e il 5 aprile, a seguito del rincaro dello spread che ha deprezzato i Btp, Mps ha versato 370 milioni in più a Nomura. Anche per questo gli inquirenti hanno chiesto con urgenza massima il sequestro di garanzie, contratti e flussi e pagamenti targati Alexandria. Dalle carte emerge un altro impietoso episodio di imperizia degli ex Mps. Nel 2007 Piero Montani (ad Antonveneta) incontrò Mussarie Vigni dopo l'annuncio di acquisizione. «Il resoconto del colloquio - scrivono i pm - dimostra la loro macroscopica dissennatezza»: capirono ex post che oltre a 9 miliardi cash chiesti dal Santander ne servivano 10 di finanziamenti.Montani disse: «Ma questi hanno capito veramente quanto devono pagare?». © RIPRODUZIONE RISERVATADocument LAREP00020130417e94h0000z
Capaci, altri 8 arresti "Falcone venne ucciso per trattare con lo Stato"; La procura esclude mandanti esterniDAL NOSTRO INVIATO SALVO PALAZZOLO   854 words17 April 2013La RepubblicaLAREPItalianGruppo Editoriale L´Espresso Spa   ROMA - Accelera l'inchiesta sui derivati, uno dei filoni di quella principale su Mps: i pm senesi hanno emesso un decreto di sequestro preventivo per 1,8 miliardi nei confronti di Nomura. Indagato l'ex presidente, Sadeq Sayeed.MILANO - Gli inquirenti del caso Mps chiedono il sequestro «preventivo e urgente» di flussi e proventi derivanti dall'operazione Alexandria, compresa la liquidità da 1,86 miliardi che la banca senese deve versare alla controparte giapponese Nomura per il contratto scellerato con cui a metà 2009 occultò perdite in arrivo legandosi fino al 2034 in un ardito riacquisto di Btp da 3 miliardi, costato 1,4 miliardi di perdite nei soli bilanci al 2011 di Mps, e frutto di commissioni e bonus multimilionari ai manager tutti. È il colpo grosso che i pm valutano da fine gennaio, sempre tenuto coperto e smentito malgrado le indiscrezioni. Ieri i magistrati hanno aggiunto 2,5 milioni da confiscare all'ex presidente Giuseppe Mussari, 9,9 milioni all'ex dg Antonio Vigni e altri 2,2 milioni al capo della finanza, Gianluca Baldassarri. I magistrati senesi, con gli agenti della Gdf, hanno iniziato la giornata nella sede centrale della Banca d'Italia, mostrando alla vigilanza i decreti di sequestro - 68 pagine - che frattanto notificavano ai registi del derivato creditizio "Alexandria". Non solo il trio di manager che reggeva la passata gestione Mps - Mussari, Vigni e Baldassarri- ma anche l'ex presidente Nomura Sadeq Sayeed e il suo capo dei venditori finanziari Raffaele Ricci. Tutti e cinque sono indagati per usura e per truffa pluriaggravate, «per aver agito a danno di Mps e ad esclusivo vantaggio di Nomura» nel riassetto dell'obbligazione esotica. I tre italiani - indagati anche per ostacolo alla vigilanza, false comunicazioni sociali e infedeltà patrimoniale- avrebbero abusato dei rapporti di ufficio al fine di «preservare rispettive posizioni di potere e prestigio in Mps», perseguendo «interessi individuali e accettando i rischi di corrispondere a Nomura interessi usurari o comunque sproporzionati»; i due "giapponesi" invece «approfittarono della condizione di debolezza di Mps per ottenere commissioni clandestine milionarie».Gli effetti economici dell'ormai famosa ristrutturazione Alexandria, che Deutsche Bank e Jp Morgan rifiutarono di compiere per la scarsa trasparenza e difficile contabilizzazione, sono duraturi e drammatici. In cambio dell'accollo di 220 milioni di perdite del veicolo Alexandria, nell'estate 2009, Nomura ottenne da Mps la sottoscrizione di derivati con valore iniziale negativo da 308 milioni, incassò commissioni per 88 milioni, costrinse la banca italiana a versare un collaterale in contanti - sui Btp dati a garanzia - di 1,49 miliardi medi giornalieri, subendo costi per almeno 111 milioni per «soddisfare tali esorbitanti obblighi di marginazione». Mentre i giapponesi su quei3 miliardi in Btp intascavano il 5% fisso annuo di cedole (ripagando un variabile dello 0,39% a Mps), e con il collaterale si finanziavano quasi gratis, in mesi drammatici in cui Mps chiedeva e otteneva liquidità segreta per 2 miliardi da Bankitalia per non saltare.Nomura ha replicato secca via nota: «Siamo informati del potenziale sequestro di garanzie a fronte delle transazioni con Mps. Nessun asset di Nomura è stato sequestrato. Faremo tutti i passi necessari a proteggere la nostra posizione e contesteremo vigorosamente ogni illazione di illeciti». La banca giapponese non pare incline a cedere i suoi diritti contrattuali, forte anche della irrituale telefonata registrata con cui, nel luglio 2009, Sayeed dettò a Mussari la linea da tenere sull'accordo. «Fu qualcosa di veramente singolare - ha raccontato Daniele Bigi, capo dell'amministrazione e bilancio Mps presente all'evento - Mussari che non parla bene inglese iniziò a leggere un canovaccio, aspettava una domanda e leggeva la risposta: la conversazione aveva tutta l'aria di essere una recita predisposta».Inoltrata al presidente da Baldassarri, che l'aveva concordata con Ricci, suo interlocutore dai tempi in cui, in Dresdner, creò il veicolo Alexandria. Ricci, nel solo 2009, ottenne bonus per 10 milioni di dollari in azioni Nomura; anche Mussari e Vigni, ebbero bonus quell'anno, tenendo artatamente (con Alexandria) i conti Mps in piccolo utile. La bomba Alexandria, peraltro, non è spenta. Nel primo triennio ha causato perdite da 1,4 miliardi (mentre tutti gli altri 23 miliardi di titoli di Stato su cui Mps investiva hanno perso 2,4 miliardi), e malgrado la pulizia da 308 milioni in bilancio 2012 continua a produrre effetti: tra il 19 febbraio e il 5 aprile, a seguito del rincaro dello spread che ha deprezzato i Btp, Mps ha versato 370 milioni in più a Nomura. Anche per questo gli inquirenti hanno chiesto con urgenza massima il sequestro di garanzie, contratti e flussi e pagamenti targati Alexandria. Dalle carte emerge un altro impietoso episodio di imperizia degli ex Mps. Nel 2007 Piero Montani (ad Antonveneta) incontrò Mussarie Vigni dopo l'annuncio di acquisizione. «Il resoconto del colloquio - scrivono i pm - dimostra la loro macroscopica dissennatezza»: capirono ex post che oltre a 9 miliardi cash chiesti dal Santander ne servivano 10 di finanziamenti.Montani disse: «Ma questi hanno capito veramente quanto devono pagare?». © RIPRODUZIONE RISERVATADocument LAREP00020130417e94h0000a
Mps, maxi-sequestro da 1,8 miliardi; Nel mirino il colosso giapponese Nomura, indagato ex presidente. Mussari accusato di truffa e usuraANDREA GRECO FRANCESCO VIVIANO   858 words17 April 2013La RepubblicaLAREPItalianGruppo Editoriale L´Espresso Spa   ROMA - Accelera l'inchiesta sui derivati, uno dei filoni di quella principale su Mps: i pm senesi hanno emesso un decreto di sequestro preventivo per 1,8 miliardi nei confronti di Nomura. Indagato l'ex presidente, Sadeq Sayeed.MILANO - Gli inquirenti del caso Mps chiedono il sequestro «preventivo e urgente» di flussi e proventi derivanti dall'operazione Alexandria, compresa la liquidità da 1,86 miliardi che la banca senese deve versare alla controparte giapponese Nomura per il contratto scellerato con cui a metà 2009 occultò perdite in arrivo legandosi fino al 2034 in un ardito riacquisto di Btp da 3 miliardi, costato 1,4 miliardi di perdite nei soli bilanci al 2011 di Mps, e frutto di commissioni e bonus multimilionari ai manager tutti. È il colpo grosso che i pm valutano da fine gennaio, sempre tenuto coperto e smentito malgrado le indiscrezioni. Ieri i magistrati hanno aggiunto 2,5 milioni da confiscare all'ex presidente Giuseppe Mussari, 9,9 milioni all'ex dg Antonio Vigni e altri 2,2 milioni al capo della finanza, Gianluca Baldassarri. I magistrati senesi, con gli agenti della Gdf, hanno iniziato la giornata nella sede centrale della Banca d'Italia, mostrando alla vigilanza i decreti di sequestro - 68 pagine - che frattanto notificavano ai registi del derivato creditizio "Alexandria". Non solo il trio di manager che reggeva la passata gestione Mps - Mussari, Vigni e Baldassarri- ma anche l'ex presidente Nomura Sadeq Sayeed e il suo capo dei venditori finanziari Raffaele Ricci. Tutti e cinque sono indagati per usura e per truffa pluriaggravate, «per aver agito a danno di Mps e ad esclusivo vantaggio di Nomura» nel riassetto dell'obbligazione esotica. I tre italiani - indagati anche per ostacolo alla vigilanza, false comunicazioni sociali e infedeltà patrimoniale- avrebbero abusato dei rapporti di ufficio al fine di «preservare rispettive posizioni di potere e prestigio in Mps», perseguendo «interessi individuali e accettando i rischi di corrispondere a Nomura interessi usurari o comunque sproporzionati»; i due "giapponesi" invece «approfittarono della condizione di debolezza di Mps per ottenere commissioni clandestine milionarie».Gli effetti economici dell'ormai famosa ristrutturazione Alexandria, che Deutsche Bank e Jp Morgan rifiutarono di compiere per la scarsa trasparenza e difficile contabilizzazione, sono duraturi e drammatici. In cambio dell'accollo di 220 milioni di perdite del veicolo Alexandria, nell'estate 2009, Nomura ottenne da Mps la sottoscrizione di derivati con valore iniziale negativo da 308 milioni, incassò commissioni per 88 milioni, costrinse la banca italiana a versare un collaterale in contanti - sui Btp dati a garanzia - di 1,49 miliardi medi giornalieri, subendo costi per almeno 111 milioni per «soddisfare tali esorbitanti obblighi di marginazione». Mentre i giapponesi su quei3 miliardi in Btp intascavano il 5% fisso annuo di cedole (ripagando un variabile dello 0,39% a Mps), e con il collaterale si finanziavano quasi gratis, in mesi drammatici in cui Mps chiedeva e otteneva liquidità segreta per 2 miliardi da Bankitalia per non saltare.Nomura ha replicato secca via nota: «Siamo informati del potenziale sequestro di garanzie a fronte delle transazioni con Mps. Nessun asset di Nomura è stato sequestrato. Faremo tutti i passi necessari a proteggere la nostra posizione e contesteremo vigorosamente ogni illazione di illeciti». La banca giapponese non pare incline a cedere i suoi diritti contrattuali, forte anche della irrituale telefonata registrata con cui, nel luglio 2009, Sayeed dettò a Mussari la linea da tenere sull'accordo. «Fu qualcosa di veramente singolare - ha raccontato Daniele Bigi, capo dell'amministrazione e bilancio Mps presente all'evento - Mussari che non parla bene inglese iniziò a leggere un canovaccio, aspettava una domanda e leggeva la risposta: la conversazione aveva tutta l'aria di essere una recita predisposta».Inoltrata al presidente da Baldassarri, che l'aveva concordata con Ricci, suo interlocutore dai tempi in cui, in Dresdner, creò il veicolo Alexandria. Ricci, nel solo 2009, ottenne bonus per 10 milioni di dollari in azioni Nomura; anche Mussari e Vigni, ebbero bonus quell'anno, tenendo artatamente (con Alexandria) i conti Mps in piccolo utile. La bomba Alexandria, peraltro, non è spenta. Nel primo triennio ha causato perdite da 1,4 miliardi (mentre tutti gli altri 23 miliardi di titoli di Stato su cui Mps investiva hanno perso 2,4 miliardi), e malgrado la pulizia da 308 milioni in bilancio 2012 continua a produrre effetti: tra il 19 febbraio e il 5 aprile, a seguito del rincaro dello spread che ha deprezzato i Btp, Mps ha versato 370 milioni in più a Nomura. Anche per questo gli inquirenti hanno chiesto con urgenza massima il sequestro di garanzie, contratti e flussi e pagamenti targati Alexandria. Dalle carte emerge un altro impietoso episodio di imperizia degli ex Mps. Nel 2007 Piero Montani (ad Antonveneta) incontrò Mussarie Vigni dopo l'annuncio di acquisizione. «Il resoconto del colloquio - scrivono i pm - dimostra la loro macroscopica dissennatezza»: capirono ex post che oltre a 9 miliardi cash chiesti dal Santander ne servivano 10 di finanziamenti.Montani disse: «Ma questi hanno capito veramente quanto devono pagare?». © RIPRODUZIONE RISERVATADocument LAREP00020130417e94h00009
La spending review dei Paperoni; Tempo di tagli anche per gli stipendi di manager, banchieri e politici. L'Europa impone dei tetti, negli Stati Uniti Obama dà l'esempio, in Germania il capo di Volkswagen si autoriduce il compenso e in Italia aumentano le rinunce volontarieETTORE LIVINI   1,301 words16 April 2013La RepubblicaLAREPItalianGruppo Editoriale L´Espresso Spa   (segue dalla prima pagina)La crisi è uguale per tutti. E dopo aver falcidiato i bilanci di interi paesi e i portafogli della gente comune tracima - con un po' di ritardo - anche nelle tasche dei super-manager mondiali, dei mega-dirigenti e dei politici. Che, più o meno volontariamente, si stanno tagliando lo stipendio. Perché socialmente, ancor prima che economicamente, certe cifre non sono più accettabili.I ricchi, meglio dirlo subito, ancora non piangono: gli stipendi medi dei numeri uno delle aziende di Wall Street sono cresciuti negli ultimi due anni del 16% contro il +4% delle buste paga dei loro dipendenti. Quelli dei loro colleghi a Piazza Affari, dove certo non tira una bella aria, sono aumentati nel 2012 del 12%. Anche per i Paperoni mondiali però - complici la moral suasion di Fed e Bce e i tetti a compensi e bonus imposti da Casa Bianca e Ue - è scattata l'ora della spending review. E da New York alla City, dai gestori di hedgefund fino ai dirigenti di casa nostra è scoppiata la mania dell'auto-riduzione dello stipendio d'oro.Il buon esempio è arrivato dall'alto. Barack Obama, alle prese con i tagli di bilancio del fiscal cliff, ha rotto il ghiaccio sforbiciando 20mila dollari l'anno (pari a un -5%) dalla sua busta paga. Ignazio Visco, governatore della Banca d'Italia, è stato ancora più drastico, ridimensionandosi del 35% i compensi e rinunciando a 262mila euro l'anno. Battuto a stretto giro di posta prima da Mario Monti - che ha detto "no" ai i 12mila euro di stipendio da premier - e poi da Laura Boldrini e Pietro Grasso che come primo atto da presidenti di Camera e Senato si sono dimezzati la busta paga. (segue dalla copertina) MILANO Scelte coraggiose che, m i r a c o l o s a m e n t e , hanno iniziatoa far proseliti anche nel settore privato. Herbert Stepic, numero uno della banca austriaca Raiffeisen ha restituito la scorsa settimana due milioni di euro - il 40% dei suoi compensi del 2012 - perché «non è giusto essere remunerati in modo sproporzionato». James Crosby, baronetto della Corona britannica ed ex amministratore della Hbos, ha rinunciato a scoppio ritardato al titolo di Cavaliere e a un terzo della sua pensione (ora 300mila euro al mese) riconoscendo ex post le sue colpe nel crac della banca salvata due anni fa dai soldi dei contribuenti inglesi. Una spending review fai-da-te che inizia a far breccia sia nelle stanze dei bottoni dei ricchissimi hedge fund che tra i supermanager del Belpaese.Gli esempi virtuosi L'inversione di rotta, a ben vedere, oltre che spontanea ha una componente "spintanea". I governi hanno pagato negli ultimi anni 3.500 miliardi (sotto forma di aiuti pubblici) per salvare le banche mondiali dai guai combinati da manager pagati a peso d'oro. E in quell'occasione hanno varato un drastico giro di vite sui super-stipendi. Washington - grazie anche alla pressione emotiva di "Occupy Wall Street" - ha obbligato le società quotate a sottoporre a votazione dei soci le remunerazioni. La Ue ha approvato un tetto ai bonus dei banchieri (non potranno essere più del doppio della paga base). Persino gli svizzeri, come indignados qualsiasi, hanno detto sì con maggioranza bulgara al referendum per tagliare gli stipendi d'oro dopo lo scandalo della buonuscita da 67 milioni promessa (e poi ritirata) dalla farmaceutica Novartis all'ex numero uno Daniel Vasella.Pochi però speravano che il messaggio arrivasse a destinazione così in fretta. Prendiamo l'Italia e le sue banche, un Eldorado che solo nell'indimenticabile 2006 - un anno prima del colpo basso dei subprime - aveva regalato 500 milioni di stock-option ai fortunati dirigenti di prima fila. Oggi il vento è girato. Alessandro Profumo, appena arrivato al vertice di Mps, ha rinunciato allo stipendio da presidente. Un modo per provare a far dimenticare i 4 milioni di buonuscita pagati un anno prima ad Antonio Vigni, uno degli artefici del buco di Siena. I vertici di Unicredit, pur avendone diritto, hanno deciso di non pagarsi il bonus. I top manager di Mediobanca- finoa pochi anni prima tra i più ricchi golden boy di Piazza Affari - hanno presentato al cda (non sollecitati) la delibera per l'autoriduzione del 40% delle loro buste paga. E il presidente Renato Pagliaro ha detto "no"a una buonuscita da 10 milioni che gli sarebbe spettata di diritto. D'altra parte c'è anche la politica che prova ad adeguarsi: i presidenti di Camera e Senato, Boldrini e Grasso, si sono subito autoridotti il compenso del 30%.Il segnale, pare impossibile, è arrivato anche a casa Berlusconi.I conti di Mediaset non sono più quelli di una volta. La società è stata costretta a varare un drastico taglio dei costi e il primo a dare il buon esempio è stato Fedele Confalonieri, sforbiciando il 22% (pari a 800mila euro l'anno) dai suoi compensi.La moral suasion di Merkel Stessa musica nel resto del mondo. «Dobbiamo dire basta a stipendi che sono ormai arrivati a cifre da fantasia», ha tuonato qualche mese fa Angela Merkel.Detto fatto. Martin Winterkorn, numero uno della Volkswagen, ha chiesto al cda di Wolfsburg un taglio ai suoi emolumenti (peraltro 20 milioni l'anno) definendoli «difficili da spiegare alla gente» anche in un'oasi felice come la Germania. La doccia di realismo, con annessa ondata di auto-riduzioni, è arrivata anche a Wall Street, la vera patria mondiale degli stipendi da sogno. Certo qualche stortura resiste ancora: Larry Ellison ad esempio, patron di Oracle, guida la classifica dei manager più pagati del 2012 con 96 milioni, malgrado i titoli della società (che gli paga pure 1,5 milioni l'anno per la security personale) abbiano perso il 22%.Ma anche a Manhattan e dintorni, specie nelle stanze ovattate delle banche d'affari, le buste paga stanno lentamente tornando con i piedi per terra. Un trader infedele fa perdere a Jp Morgan 6,5 miliardi con scommesse sbagliate sui derivati? A pagare il conto è anche l'ad Jamie Dimon che lo scorso hanno ha deciso - bontà sua - di dimezzarsi i compensi a 11,5 milioni di dollari, chiedendo indietro 100 milioni ai dirigenti responsabili del buco. I signori dello spread Vacche magre, si fa per dire, anche per gli impiegati delle merchant bank a stelle e strisce. I bonus 2012 sono stati pari a 20 miliardi di dollari e lo stipendio medio è stato di «soli 326mila dollari a testa». Uno sproposito, per carità. Ma pur sempre il 30% in meno degli anni d'oro di inizio decennio. La sperequazione sociale, ovvio, è ancora evidente - il 93% degli aumenti di stipendio distribuiti negli Usa nel 2010, calcola l'University of California, è finito in tasca all'1% degli americani - ma almeno la forbice si sta riducendo in un'America dove lo stipendio di un amministratore delegato vale oggi 354 volte quello medio di un dipendente, contro le 42 volte del 1982.Un po' di spending review è toccata persino ai signori dello spread, quegli spregiudicati gestori di hedge fund che ogni giorno, muovendo i mercati con i loro complessi algoritmi, scommettono cifre da paura sui derivati. Nel 2012, calcola Forbes, hanno ridotto le loro buste paga della bellezza di 8 miliardi di euro. Difficile però che qualcuno, mosso a compassione, avvii una colletta di solidarietà. Il compenso medio dei 40 maggiori manager del settore è stato di 471 milioni. L'austerity, per loro, ha ancora molta strada da fare.© RIPRODUZIONE RISERVATADocument LAREP00020130416e94g0003n
Mi taglio lo stipendio (d'oro); R2 Da Obama al governatore di Bankitalia, passando per Wall Street e la City: anche i top manager si alleggeriscono i compensiETTORE LIVINI   1,283 words16 April 2013La RepubblicaLAREPItalianGruppo Editoriale L´Espresso Spa   (segue dalla prima pagina)La crisi è uguale per tutti. E dopo aver falcidiato i bilanci di interi paesi e i portafogli della gente comune tracima - con un po' di ritardo - anche nelle tasche dei super-manager mondiali, dei mega-dirigenti e dei politici. Che, più o meno volontariamente, si stanno tagliando lo stipendio. Perché socialmente, ancor prima che economicamente, certe cifre non sono più accettabili.I ricchi, meglio dirlo subito, ancora non piangono: gli stipendi medi dei numeri uno delle aziende di Wall Street sono cresciuti negli ultimi due anni del 16% contro il +4% delle buste paga dei loro dipendenti. Quelli dei loro colleghi a Piazza Affari, dove certo non tira una bella aria, sono aumentati nel 2012 del 12%. Anche per i Paperoni mondiali però - complici la moral suasion di Fed e Bce e i tetti a compensi e bonus imposti da Casa Bianca e Ue - è scattata l'ora della spending review. E da New York alla City, dai gestori di hedgefund fino ai dirigenti di casa nostra è scoppiata la mania dell'auto-riduzione dello stipendio d'oro.Il buon esempio è arrivato dall'alto. Barack Obama, alle prese con i tagli di bilancio del fiscal cliff, ha rotto il ghiaccio sforbiciando 20mila dollari l'anno (pari a un -5%) dalla sua busta paga. Ignazio Visco, governatore della Banca d'Italia, è stato ancora più drastico, ridimensionandosi del 35% i compensi e rinunciando a 262mila euro l'anno. Battuto a stretto giro di posta prima da Mario Monti - che ha detto "no" ai i 12mila euro di stipendio da premier - e poi da Laura Boldrini e Pietro Grasso che come primo atto da presidenti di Camera e Senato si sono dimezzati la busta paga. (segue dalla copertina) MILANO Scelte coraggiose che, m i r a c o l o s a m e n t e , hanno iniziatoa far proseliti anche nel settore privato. Herbert Stepic, numero uno della banca austriaca Raiffeisen ha restituito la scorsa settimana due milioni di euro - il 40% dei suoi compensi del 2012 - perché «non è giusto essere remunerati in modo sproporzionato». James Crosby, baronetto della Corona britannica ed ex amministratore della Hbos, ha rinunciato a scoppio ritardato al titolo di Cavaliere e a un terzo della sua pensione (ora 300mila euro al mese) riconoscendo ex post le sue colpe nel crac della banca salvata due anni fa dai soldi dei contribuenti inglesi. Una spending review fai-da-te che inizia a far breccia sia nelle stanze dei bottoni dei ricchissimi hedge fund che tra i supermanager del Belpaese.Gli esempi virtuosi L'inversione di rotta, a ben vedere, oltre che spontanea ha una componente "spintanea". I governi hanno pagato negli ultimi anni 3.500 miliardi (sotto forma di aiuti pubblici) per salvare le banche mondiali dai guai combinati da manager pagati a peso d'oro. E in quell'occasione hanno varato un drastico giro di vite sui super-stipendi. Washington - grazie anche alla pressione emotiva di "Occupy Wall Street" - ha obbligato le società quotate a sottoporre a votazione dei soci le remunerazioni. La Ue ha approvato un tetto ai bonus dei banchieri (non potranno essere più del doppio della paga base). Persino gli svizzeri, come indignados qualsiasi, hanno detto sì con maggioranza bulgara al referendum per tagliare gli stipendi d'oro dopo lo scandalo della buonuscita da 67 milioni promessa (e poi ritirata) dalla farmaceutica Novartis all'ex numero uno Daniel Vasella.Pochi però speravano che il messaggio arrivasse a destinazione così in fretta. Prendiamo l'Italia e le sue banche, un Eldorado che solo nell'indimenticabile 2006 - un anno prima del colpo basso dei subprime - aveva regalato 500 milioni di stock-option ai fortunati dirigenti di prima fila. Oggi il vento è girato. Alessandro Profumo, appena arrivato al vertice di Mps, ha rinunciato allo stipendio da presidente. Un modo per provare a far dimenticare i 4 milioni di buonuscita pagati un anno prima ad Antonio Vigni, uno degli artefici del buco di Siena. I vertici di Unicredit, pur avendone diritto, hanno deciso di non pagarsi il bonus. I top manager di Mediobanca- finoa pochi anni prima tra i più ricchi golden boy di Piazza Affari - hanno presentato al cda (non sollecitati) la delibera per l'autoriduzione del 40% delle loro buste paga. E il presidente Renato Pagliaro ha detto "no"a una buonuscita da 10 milioni che gli sarebbe spettata di diritto. D'altra parte c'è anche la politica che prova ad adeguarsi: i presidenti di Camera e Senato, Boldrini e Grasso, si sono subito autoridotti il compenso del 30%.Il segnale, pare impossibile, è arrivato anche a casa Berlusconi.I conti di Mediaset non sono più quelli di una volta. La società è stata costretta a varare un drastico taglio dei costi e il primo a dare il buon esempio è stato Fedele Confalonieri, sforbiciando il 22% (pari a 800mila euro l'anno) dai suoi compensi.La moral suasion di Merkel Stessa musica nel resto del mondo. «Dobbiamo dire basta a stipendi che sono ormai arrivati a cifre da fantasia», ha tuonato qualche mese fa Angela Merkel.Detto fatto. Martin Winterkorn, numero uno della Volkswagen, ha chiesto al cda di Wolfsburg un taglio ai suoi emolumenti (peraltro 20 milioni l'anno) definendoli «difficili da spiegare alla gente» anche in un'oasi felice come la Germania. La doccia di realismo, con annessa ondata di auto-riduzioni, è arrivata anche a Wall Street, la vera patria mondiale degli stipendi da sogno. Certo qualche stortura resiste ancora: Larry Ellison ad esempio, patron di Oracle, guida la classifica dei manager più pagati del 2012 con 96 milioni, malgrado i titoli della società (che gli paga pure 1,5 milioni l'anno per la security personale) abbiano perso il 22%.Ma anche a Manhattan e dintorni, specie nelle stanze ovattate delle banche d'affari, le buste paga stanno lentamente tornando con i piedi per terra. Un trader infedele fa perdere a Jp Morgan 6,5 miliardi con scommesse sbagliate sui derivati? A pagare il conto è anche l'ad Jamie Dimon che lo scorso hanno ha deciso - bontà sua - di dimezzarsi i compensi a 11,5 milioni di dollari, chiedendo indietro 100 milioni ai dirigenti responsabili del buco. I signori dello spread Vacche magre, si fa per dire, anche per gli impiegati delle merchant bank a stelle e strisce. I bonus 2012 sono stati pari a 20 miliardi di dollari e lo stipendio medio è stato di «soli 326mila dollari a testa». Uno sproposito, per carità. Ma pur sempre il 30% in meno degli anni d'oro di inizio decennio. La sperequazione sociale, ovvio, è ancora evidente - il 93% degli aumenti di stipendio distribuiti negli Usa nel 2010, calcola l'University of California, è finito in tasca all'1% degli americani - ma almeno la forbice si sta riducendo in un'America dove lo stipendio di un amministratore delegato vale oggi 354 volte quello medio di un dipendente, contro le 42 volte del 1982.Un po' di spending review è toccata persino ai signori dello spread, quegli spregiudicati gestori di hedge fund che ogni giorno, muovendo i mercati con i loro complessi algoritmi, scommettono cifre da paura sui derivati. Nel 2012, calcola Forbes, hanno ridotto le loro buste paga della bellezza di 8 miliardi di euro. Difficile però che qualcuno, mosso a compassione, avvii una colletta di solidarietà. Il compenso medio dei 40 maggiori manager del settore è stato di 471 milioni. L'austerity, per loro, ha ancora molta strada da fare.© RIPRODUZIONE RISERVATADocument LAREP00020130416e94g0003m
Buste paga la spending review dei super-ricchi; R2 La copertinaETTORE LIVINI   1,262 words16 April 2013La RepubblicaLAREPItalianGruppo Editoriale L´Espresso Spa   La crisi è uguale per tutti. E dopo aver falcidiato i bilanci di interi paesi e i portafogli della gente comune tracima - con un po' di ritardo - anche nelle tasche dei super-manager mondiali, dei mega-dirigenti e dei politici. Che, più o meno volontariamente, si stanno tagliando lo stipendio. Perché socialmente, ancor prima che economicamente, certe cifre non sono più accettabili.I ricchi, meglio dirlo subito, ancora non piangono: gli stipendi medi dei numeri uno delle aziende di Wall Street sono cresciuti negli ultimi due anni del 16% contro il +4% delle buste paga dei loro dipendenti. Quelli dei loro colleghi a Piazza Affari, dove certo non tira una bella aria, sono aumentati nel 2012 del 12%. Anche per i Paperoni mondiali però - complici la moral suasion di Fed e Bce e i tetti a compensi e bonus imposti da Casa Bianca e Ue - è scattata l'ora della spending review. E da New York alla City, dai gestori di hedgefund fino ai dirigenti di casa nostra è scoppiata la mania dell'auto-riduzione dello stipendio d'oro.Il buon esempio è arrivato dall'alto. Barack Obama, alle prese con i tagli di bilancio del fiscal cliff, ha rotto il ghiaccio sforbiciando 20mila dollari l'anno (pari a un -5%) dalla sua busta paga. Ignazio Visco, governatore della Banca d'Italia, è stato ancora più drastico, ridimensionandosi del 35% i compensi e rinunciando a 262mila euro l'anno. Battuto a stretto giro di posta prima da Mario Monti - che ha detto "no" ai i 12mila euro di stipendio da premier - e poi da Laura Boldrini e Pietro Grasso che come primo atto da presidenti di Camera e Senato si sono dimezzati la busta paga. (segue dalla copertina) MILANO Scelte coraggiose che, m i r a c o l o s a m e n t e , hanno iniziatoa far proseliti anche nel settore privato. Herbert Stepic, numero uno della banca austriaca Raiffeisen ha restituito la scorsa settimana due milioni di euro - il 40% dei suoi compensi del 2012 - perché «non è giusto essere remunerati in modo sproporzionato». James Crosby, baronetto della Corona britannica ed ex amministratore della Hbos, ha rinunciato a scoppio ritardato al titolo di Cavaliere e a un terzo della sua pensione (ora 300mila euro al mese) riconoscendo ex post le sue colpe nel crac della banca salvata due anni fa dai soldi dei contribuenti inglesi. Una spending review fai-da-te che inizia a far breccia sia nelle stanze dei bottoni dei ricchissimi hedge fund che tra i supermanager del Belpaese.Gli esempi virtuosi L'inversione di rotta, a ben vedere, oltre che spontanea ha una componente "spintanea". I governi hanno pagato negli ultimi anni 3.500 miliardi (sotto forma di aiuti pubblici) per salvare le banche mondiali dai guai combinati da manager pagati a peso d'oro. E in quell'occasione hanno varato un drastico giro di vite sui super-stipendi. Washington - grazie anche alla pressione emotiva di "Occupy Wall Street" - ha obbligato le società quotate a sottoporre a votazione dei soci le remunerazioni. La Ue ha approvato un tetto ai bonus dei banchieri (non potranno essere più del doppio della paga base). Persino gli svizzeri, come indignados qualsiasi, hanno detto sì con maggioranza bulgara al referendum per tagliare gli stipendi d'oro dopo lo scandalo della buonuscita da 67 milioni promessa (e poi ritirata) dalla farmaceutica Novartis all'ex numero uno Daniel Vasella.Pochi però speravano che il messaggio arrivasse a destinazione così in fretta. Prendiamo l'Italia e le sue banche, un Eldorado che solo nell'indimenticabile 2006 - un anno prima del colpo basso dei subprime - aveva regalato 500 milioni di stock-option ai fortunati dirigenti di prima fila. Oggi il vento è girato. Alessandro Profumo, appena arrivato al vertice di Mps, ha rinunciato allo stipendio da presidente. Un modo per provare a far dimenticare i 4 milioni di buonuscita pagati un anno prima ad Antonio Vigni, uno degli artefici del buco di Siena. I vertici di Unicredit, pur avendone diritto, hanno deciso di non pagarsi il bonus. I top manager di Mediobanca- finoa pochi anni prima tra i più ricchi golden boy di Piazza Affari - hanno presentato al cda (non sollecitati) la delibera per l'autoriduzione del 40% delle loro buste paga. E il presidente Renato Pagliaro ha detto "no"a una buonuscita da 10 milioni che gli sarebbe spettata di diritto. D'altra parte c'è anche la politica che prova ad adeguarsi: i presidenti di Camera e Senato, Boldrini e Grasso, si sono subito autoridotti il compenso del 30%.Il segnale, pare impossibile, è arrivato anche a casa Berlusconi.I conti di Mediaset non sono più quelli di una volta. La società è stata costretta a varare un drastico taglio dei costi e il primo a dare il buon esempio è stato Fedele Confalonieri, sforbiciando il 22% (pari a 800mila euro l'anno) dai suoi compensi.La moral suasion di Merkel Stessa musica nel resto del mondo. «Dobbiamo dire basta a stipendi che sono ormai arrivati a cifre da fantasia», ha tuonato qualche mese fa Angela Merkel.Detto fatto. Martin Winterkorn, numero uno della Volkswagen, ha chiesto al cda di Wolfsburg un taglio ai suoi emolumenti (peraltro 20 milioni l'anno) definendoli «difficili da spiegare alla gente» anche in un'oasi felice come la Germania. La doccia di realismo, con annessa ondata di auto-riduzioni, è arrivata anche a Wall Street, la vera patria mondiale degli stipendi da sogno. Certo qualche stortura resiste ancora: Larry Ellison ad esempio, patron di Oracle, guida la classifica dei manager più pagati del 2012 con 96 milioni, malgrado i titoli della società (che gli paga pure 1,5 milioni l'anno per la security personale) abbiano perso il 22%.Ma anche a Manhattan e dintorni, specie nelle stanze ovattate delle banche d'affari, le buste paga stanno lentamente tornando con i piedi per terra. Un trader infedele fa perdere a Jp Morgan 6,5 miliardi con scommesse sbagliate sui derivati? A pagare il conto è anche l'ad Jamie Dimon che lo scorso hanno ha deciso - bontà sua - di dimezzarsi i compensi a 11,5 milioni di dollari, chiedendo indietro 100 milioni ai dirigenti responsabili del buco. I signori dello spread Vacche magre, si fa per dire, anche per gli impiegati delle merchant bank a stelle e strisce. I bonus 2012 sono stati pari a 20 miliardi di dollari e lo stipendio medio è stato di «soli 326mila dollari a testa». Uno sproposito, per carità. Ma pur sempre il 30% in meno degli anni d'oro di inizio decennio. La sperequazione sociale, ovvio, è ancora evidente - il 93% degli aumenti di stipendio distribuiti negli Usa nel 2010, calcola l'University of California, è finito in tasca all'1% degli americani - ma almeno la forbice si sta riducendo in un'America dove lo stipendio di un amministratore delegato vale oggi 354 volte quello medio di un dipendente, contro le 42 volte del 1982.Un po' di spending review è toccata persino ai signori dello spread, quegli spregiudicati gestori di hedge fund che ogni giorno, muovendo i mercati con i loro complessi algoritmi, scommettono cifre da paura sui derivati. Nel 2012, calcola Forbes, hanno ridotto le loro buste paga della bellezza di 8 miliardi di euro. Difficile però che qualcuno, mosso a compassione, avvii una colletta di solidarietà. Il compenso medio dei 40 maggiori manager del settore è stato di 471 milioni. L'austerity, per loro, ha ancora molta strada da fare.© RIPRODUZIONE RISERVATADocument LAREP00020130416e94g00001
Rcs in rosso di 509 milioni Intesa e Fiat crescono nel patto; Merloni si dimette dal cda. Varata la ricapitalizzazioneANDREA GRECO VITTORIA PULEDDA   628 words15 April 2013La RepubblicaLAREPItalianGruppo Editoriale L´Espresso Spa   MILANO - Con un consiglio lunghissimo, di oltre cinque ore, i consiglieri Rcs hanno completato i passaggi della ristrutturazione che consente la continuità aziendale della Rizzoli, messa a rischio dalle perdite di bilancio e dai debiti. Approvato il rifinanziamento del debito con le banche, concluso due giorni fa, chiuso un 2012 di lacrime e sangue e varata la ricapitalizzazione che vedrà la crescita più che proporzionale di Fiat e Intesa Sanpaolo. Una ricapitalizzazione approvata non senza polemiche: dal cda si è dimesso Paolo Merloni, in dissenso sulle scelte del piano finanziario e sulle modalità dell'aumento, considerato troppo punitivo per gli azionisti. Non hanno partecipato ai lavori il vicepresidente Giuseppe Rotelli e Carlo Pesenti (mentre Andrea Bonomi si è allontanato subito dopo l'apertura, per conflitto di interesse in quanto presidente di Bpm). Partiamo dai conti 2012, che si sono chiusi con una maxi perdita di 509,3 milioni di euro, dopo il rosso di 322 milioni dell'anno precedente. In calo anche il fatturato, a 1.597,7 milioni, rispetto ai 1.860,3 di un anno fa. Un bilancio che ha reso necessario approvare lo schema di aumento da 400 milioni (più la delega per altri 200 milioni da realizzarsi entro il 2015). Il pacchetto di misure sarà votato da un'assemblea straordinaria a fine maggio. Preceduta, a fine aprile, da un consiglio sui conti del primo trimestre, che si prevedono in negativo; poi, a consuntivo delle perdite, si provvederà all'abbattimento del capitale e verrà varato formalmente l'aumento di capitale. La situazione è talmente delicata che il consiglio, nell'approvare il bilancio in continuità aziendale, con una nota ha ricordato che si ritiene «ragionevole che la società possa disporre di adeguate risorse» pur non nascondendosi «le rilevanti incertezze».Per quanto riguarda l'aumento, il patto di sindacato - che controlla il 58,13% del capitale - ha garantito che ne sottoscriverà circa il 50%, grazie al maggiore sforzo di Fiat e Intesa Sanpaolo, che arrotondano le loro quote di un complessivo 6% circa, mettendo i soldi al posto di Generali, Merloni, Sinpar, Bertazzoni (mentre i Pesenti sono ancora in dubbio). Il consorzio bancario di garanzia verrà costituito a ridosso dell'avvio dell'aumento, ma già ieri Intesa, Ubi, Bnl, Mediobanca e Bpm hanno comunicato l'interesse a partecipare al consorzio (che servirà a coprire un eventuale inoptato fino ad un massimo di 166 milioni). Si tratta dunque di tutte le banche, ad eccezione di Unicredit, che due giorni fa avevano rifinanziato il debito da 575 miliardi che vede Intesa avere la quota maggiore (circa il 38%), mentre chiude le fila Mediobanca con una quota del 4,3%.Entro l'assemblea di maggio sarà forse più chiaro anche il da farsi sulla quota di capitale non vincolata al patto, e su cui regna la più grande incertezza. Un 5,1% dei Benetton non seguirà la ricapitalizzazione, mentre in forte dubbio sono il 16,6% di Giuseppe Rotelli - anche per via delle sue condizioni di salute non buone - e l'8,7% di Diego Della Valle, che l'anno scorso aveva sbattuto la porta del patto Rcs e del cda, in rovente polemica con i soci forti Intesa, Fiat e Mediobanca. Proprio da loro, registi della nuova dirigenza, viene ora la stampella per arrotondare le sottoscrizioni dei pattisti. Dalla quantità - e qualità - dell'inoptato Rcs dipenderà il futuro assetto azionario dell'editore: ma appare probabile che il patto di sindacato, in scadenza l'anno prossimo, avrà vita breve, mentre i soci forti sono già in cerca di nuovi azionisti-gestori disposti a rilevare il controllo di Rcs o di sue parti di rilievo. © RIPRODUZIONE RISERVATADocument LAREP00020130415e94f00051
*Famiglie meno liquide, meglio investire a rate *m.man.   791 words15 April 2013La RepubblicaLAREPItalianGruppo Editoriale L´Espresso Spa   Roma Crisi economica, meno soldi da investire, la propensione al risparmio delle famiglie è oggi pari all'8,2%, era superiore al 12% nel 2008, bassi tassi d'interesse. Una miscela che complica la vita dei risparmiatori italiani, ma che sta facendo riscoprire i vantaggi dell'investimento a rate, riportando in auge i piani di accumulo in fondi comuni, più noti come Pac. «Proprio in questi giorni festeggiamo il raggiungimento dei 500mila servizi Pac. Per noi è un grande traguardo, abbiamo sempre creduto in questa modalità di sottoscrizione e, soprattutto in questi momenti di volatilità dei mercati e con un flusso di risparmio che non è più così certo presso le nostre famiglie, è l'approccio che consigliamo ai nostri clienti», concorda Sabrina Racca, co-direttore commerciale di Eurizon Capital Sgr. Alla società di gestione del gruppo Intesa Sanpaolo hanno investito molto sui Pac, arricchendoli. 'Insieme per domani', ad esempio, è un servizio che consente ai genitori o ai nonni di effettuare i versamenti del piano, individuando un beneficiario, il figlio o il nipotino. E' dedicato ai giovani Meta SuperFlash, che dà la possibilità di investire a rate a partire da 50 euro e mette a disposizione classi di fondi dedicate, con commissioni di gestione ridotte, riducendo il profilo di rischio all'approssimarsi della scadenza. E' peraltro un buon esempio di risparmio finalizzato. «Il giovane può definire il suo obiettivo, ad esempio l'acquisto della casa, una vacanza, il matrimonio, con il supporto di un simulatore per costruire il proprio piano e con la rendicontazione on-line può monitorare nel tempo il raggiungimento dell'obiettivo». I Pac sono in crescita anche tra i clienti di un 'supermercato' di fondi come Online Sim. «Ci stiamo puntando molto, lavoriamo sulla comunicazione dei vantaggi e della semplicità del concetto di piano di accumulo», conferma Federico Taddei, amministratore delegato della società del gruppo Ersel. Online Sim ha costantemente ampliato la gamma di offerta, oggi si può investire a rate in oltre 700 fondi di 13 case di gestione, senza alcuna commissione di ingresso, con spese amministrative, in alcuni casi, pari a zero o con copertura assicurativa gratuita che garantisce il completamento del piano. «Abbiamo avuto un'ottima risposta da parte della clientela. I Pac sono infatti in costante ascesa e nel 2012 il loro numero è più che raddoppiato rispetto all'anno precedente. E' un concetto sempre più popolare tra i nostri clienti, tanto che il 23% di loro ha almeno un Pac in portafoglio». L'investitore tipo di Online Sim sceglie una rata media di 150 euro al mese e ha impostato un Pac dalla durata media di 9 anni. L'asset class di maggiore interesse è l'azionario, con oltre il 70% delle sottoscrizioni totali, ma non mancano Pac su fondi flessibili, total return e obbligazionari paesi emergenti. «La scelta dei nostri clienti è coerente con la natura stessa del piano di accumulo che conferma il proprio ruolo di 'mitigatore' di rischio nel lungo periodo», commenta Taddei. Sulle virtù dei Pac come strumento più appropriato per affrontate un investimento azionario è d'accordo anche Cinzia Tagliabue, direttore generale di Pioneer Investments Italia. Con gli attuali bassi rendimenti degli strumenti obbligazionari, osservano in Pioneer, sono i mercati azionari a offrire maggiori opportunità di guadagno, ma comportano rischi di volatilità difficili da accettare sul piano dell'emotività. «Il Pac rappresenta il modo migliore per avvicinarsi a questi mercati, perché con questo strumento è possibile diversificare anche il momento in cui si investe, riducendo il rischio di market timing». Già perché la scelta del momento di entrata e di uscita dai mercati non è certo uno dei punti di forza dei risparmiatori, come dimostra un qualsiasi grafico che metta a confronto flussi di raccolta dei fondi e un indice azionario. «Con il Pac non si corre il rischio di fare scelte di investimento non ottimali, dettate dall'emotività. L'esempio tipico riportato in tutti gli studi di finanza comportamentale è quello di vendere ai valori minimi e comprare ai massimi», osserva Tagliabue. «Il Pac, nella sua formula di investimento 'a rate', consente di evitare l'entrata sul mercato nei momenti sbagliati e di guardare con maggior serenità agli investimenti fatti». Meno emotività, quindi, con un Pac, che, viene da aggiungere, ha anche il pregio di riportare l'investimento in un'ottica di lungo periodo, di indurre a pensare in termini di pianificazione finanziaria. «Con la logica del risparmio finalizzato, il ragionare per obiettivi, abbiamo ottenuto un grande vantaggio che è stato quello di allungare l'orizzonte temporale dei Pac», spiega Racca di Eurizon Capital. «Solo il 30% dei Pac tradizionali ha una durata superiore ai 10 anni, con Insieme per Domani e Meta Superflash siamo al 56%».Document LAREP00020130415e94f0001h
Pierrel, aumento di capitale con ingresso di nuovi soci per crescere all'estero; [ I PROTAGONISTI ]Luigi Dell'Olio   528 words15 April 2013La RepubblicaLAREPItalianGruppo Editoriale L´Espresso Spa   Milano Si riunisce oggi lunedì 15 aprile, nel pomeriggio, l'assemblea di Pierrel per dare il via libera all'aumento di capitale fino a 24 milioni di euro indirizzato a finanziare il nuovo piano industriale, attraverso il quale il provider di servizi per l'industria informatica e le life science punta a crescere sui mercati internazionali. A fare la parte del leone sarà la Fin Posillipo - la finanziaria di Petrone Group, holding con 30 società attive nel business al mondo farmaceutico, parafarmaceutico e sanitario -, che ha in mano il 29,4 per cento del capitale azionario ed esprime l'amministratore delegato Raffaele Petrone. Appaiono orientati verso il sì anche il gruppo di società che fanno capo a Canio Giovanni Mazzaro (che complessivamente contano per il 24,2 per cento) ed Fb Trust (2,4 per cento), mentre resta in sospeso la posizione del gruppo bancario Intesa SanPaolo (che detiene il 2,3 per cento delel azioni). È atteso anche l'ingresso di nuovi soci, come Luigi Visani (ex amministratore delegato della divisione ricerca del gruppo), che sembra disposto a investire fino a 1,2 milioni di euro e Ibh, legata a Mazzaro. L'operazione dovrebbe chiudersi entro fine giugno, ma in caso di inoptato la società potrebbe chiedere alla Consob tre mesi ulteriori per un'eventuale private placement. Quotata a Piazza Affari dal 2006 (-34 per cento la performance negli ultimi dodici mesi), Pierrel è uno dei principali produttori europei di anestetici locali e dentali. Il gruppo è strutturato in tre macro-settori di business: la produzione di specialità medicinali per conto terzi (Contract Manufacturing), la prestazione di servizi di consulenza regolatoria e operativa per la ricerca e lo sviluppo di nuove molecole e farmaci (Contract Research), infine lo sviluppo, registrazione e licensig di famaci (Pierrel Pharma). Secondo le stime preliminari, l'esercizio 2012 si dovrebbe essere chiuso con ricavi per 38,5 milioni di euro e un Ebitda negativo per circa tre milioni. «Ora vogliamo accelerare nel processo di crescita per tenere il passo di un mercato che evolve rapidamente, puntando su nuovi prodotti e mercati», spiega Raffaele Petrone. Da qui la redazione di un piano industriale che punta a raggiungere quest'anno 41,5 milioni di ricavi, per poi salire a 63 milioni nel 2014 e a 73,1 nel 2015. L'Ebitda dovrebbe tornare positivo per 2,6 milioni di euro quest'anno, per accelerare a 7,4 il prossimo e a 11,9 milioni nel 2014. Il piano di rilancio stima una perdita netta per 3,8 milioni per l'esercizio in corso, con il segno positivo per il prossimo (650 milioni) e un rafforzamento tra due anni (4,6 milioni). In primo luogo l'aumento di capitale servirà per finanziare il merger - al momento la trattativa è in fase di due diligence, ma non dovrebbero esservi dubbi sul buon esito - fra la divisione Contract Researchdi Pierrel e la svizzera MondoBiotech, con un meccanismo che consentirà la quotazione della società risultante anche sul listino di Zurigo. L'accordo è finalizzato a sviluppare la piattaforma tecnologica SearchDocument LAREP00020130415e94f0001c
(segue dalla prima pagina)Sara Bennewitz   1,344 words15 April 2013La RepubblicaLAREPItalianGruppo Editoriale L´Espresso Spa   (segue dalla prima pagina)La stagione delle assemblee sarà di quelle calde, e non sono neppure esclusi colpi di scena. Piccoli e grandi azionisti, fra tagli di dividenti, maxi perdite e quotazioni depresse hanno molto di cui essere indignati. Per fortuna quest'anno sono poche le aziende che hanno in scadenza il rinnovo dei vertici, perché in un clima di crisi come quello attuale la voglia di cambiamento rischierebbe di portare i soci a fare scelte affrettate. E questa primavera di soci arrabbiati che si appella a una buona governance che tuteli le aziende e gli interessi di tutti gli azionisti miete consensi in tutta Europa. In Svizzera è stato addirittura votato un referendum per abolire i maxi compensi in alcune multinazionali elvetiche, dopo casi eclatanti come quelli di Novartis e Credit Suisse. In Italia, invece, un tribunale ha deciso d'intervenire direttamente nella gestione della Parmalat , affiancando un commissario al cda, rimuovendo uno degli amministratori, sfiduciando il collegio sindacale e chiedendo al consigliere Marco Reboa di fare un passo indietro dal comitato degli indipendenti. E così l'assemblea del 22 aprile a Parma, oltre a votare il bilancio, nominerà un nuovo consigliere e un nuovo collegio sindacale, che si adoperino per restituire a Parmalat quanto indebitamente speso nell'acquisto di Lactalis Usa. Insomma, se la Consob prima con la sua moral suasion , e un giudice poi hanno criticato Lactalis che del gruppo italiano ha l'84% del capitale, c'è speranza per le minoranze di tutte le aziende quotate. «Riteniamo che il prezzo pagato da Parmalat per Lag Usa fosse inadeguato - spiega Joseph Gabelli, analista del comparto alimentare dell'americana Gamco, che di Parmalat è azionista - non solo perché ritenevamo che Parmalat avesse opzioni migliori su come investire la sua liquidità, ma anche rispetto alle valutazioni di mercato del gruppo italiano ai tempi dell'operazione. Per questo riteniamo che la sentenza del tribunale di Parma, che ha rimosso un amministratore nominando un commissario che dovrà vigilare sul consiglio, sia un passo nella giusta direzione». Ma se Parmalat è un passo verso la giusta direzione, il caso delle liste per il consiglio di gestione di Intesa Sanpaolo , è un balzo all'indietro e un episodio poco felice nella storia di Assogestioni. «Mi aspetto che molti investitori istituzionali colgano l'occasione per esprimere serie perplessità sul modo in cui sono stati selezionati i candidati presentati da Assogestioni - spiega Arturo Albano, ad di Talete società indipendente di consulenza in materia di Governance - È un fatto molto grave, così com'è grave che sembrino già decisi i nominativi dei componenti del Consiglio di Gestione 20 giorni prima dell'insediamento del nominando Consiglio di Sorveglianza che è l'organo deputato a nominare i consiglieri di gestione». Inoltre non deve passare il principio che una rondine faccia primavera, inficiando tutto il lavoro fatto da Assogestioni in questi anni. «Quest'episodio potrebbe far sorgere il dubbio sulla reale indipendenza di quei consiglieri eletti dalle minoranze - incalza Albano - o meglio, da alcune minoranze, che dovrebbero vigilare sul comportamento degli amministratori nominati dalla maggioranza e assicurare che il management gestisca la società nell'interesse di tutti gli azionisti. Dubbi che peraltro sembrerebbero essere confermati dalla circostanza che tante volte nel caso di operazioni tra parti correlate, gli amministratori indipendenti le hanno sempre approvate all'unanimità». Tra queste c'è quella del matrimonio tra Atlantia e Gemina , società che fanno entrambe capo alla famiglia Benetton, e su cui le assemblee delle due società saranno chiamate a esprimersi. «In alcune situazioni, per mancanza di un'adeguata informativa o per privilegiare l'azionista di maggioranza, i diritti delle minoranze vengono lesi - fa notare Gianluca Codagone, ad della divisione italiana di Fidentis -. Nel caso di Gemina riteniamo che la valutazione espressa dal concambio non rifletta quelle dei principali operatori aeroportuali internazionali e soprattutto non rifletta i multipli di transazioni simili effettuate recentemente nel settore». Codagone, pur riconoscendo l'ottimo lavoro svolto da parte dei due management nel raggiungimento dell'accordo sul contratto di programma, ritiene «che la fusione con Atlantia alle attuali condizioni non sia un affare per i soci Gemina». E a detta dell'esperto il problema non starebbe nella percentuale di controllo da parte dei Benetton, ma nell'attitudine indolente degli italiani verso le operazioni tra parti correlate. «Nel caso della fusione di Cnh con Fiat Industrial, pur avendo quest'ultima l'83% del capitale - ricorda Codagnone - le minoranze sono riuscite a far valere i loro diritti spuntando un dividendo straordinario e un aggiustamento più favorevole del concambio. Risulta abbastanza evidente come negli Stati Uniti vi sia una maggiore attenzione e tutela dei diritti delle minoranze». E questo anche perché in Italia i fondi sono quasi tutti di matrice bancaria. «Come insegna il caso di Assogestioni e del veto incrociato sulla lista per il consiglio di Intesa - conclude l'ad di Fidentis - il fatto che i principali fondi italiani facciano capo alle banche, che poi sono creditrici o advisor delle aziende, non aiuta». In realtà non aiuta neppure lo statuto di Assogestioni, che impone la compilazione di sole liste di minoranza. «Nel caso di una public company come Prysmian dove per definizione ci sono tanti più azionisti che partecipano all'assemblea - fa notare Albano se tutti votassero per la lista di Assogestioni per il collegio sindacale, non ci sarebbe il collegio sindacale dato che è stato candidato solo un sindaco e il suo supplente». E così per assurdo nell'unica pubblic company rimasta in Italia, Tamburi, che del gruppo ha il 6%, ha anche il potere di stilare la liste di maggioranza. Subito dopo l'assemblea di Prysmiam, mercoledì 17, ci sarà quella di Telecom che è sempre un incontro caldo: solo che quest'anno per l'ennesima volta, oltre al crollo delle quotazioni, i soci dovranno votare una cedola dimezzata e se anche i manager hanno sospeso i bonus, se ne vedranno delle belle. Un'altra assemblea calda è quella convocata per il 29 aprile dal Monte dei Paschi di Siena. A tre mesi di distanza dalla riunione dei soci che hanno approvato i Monti bond da 4 miliardi, gli azionisti dovranno dare il via libera a un bilancio che si è chiuso con un rosso di 3,17 miliardi e all'azione di responsabilità contro i manager - Giuseppe Mussari e Antonio Vigni- e le banche -Deutsche Bank e Nomura - responsabili degli strutturati Santorini e Alexandria. Preferisce parlare delle assemblee da cui emergerà valore Alberto Chiandetti, gestore del'Ff Italy Fund di Fidelity. Come nel caso di Autogrill , che dovrebbe proporre alla riunione soci convocata per il 14 maggio (o al più tardi il 6 giugno) il progetto di separazione delle attività della ristorazione da quelle dei duty free. «Valutiamo in maniera positiva lo spin off - spiega Chiandetti - Da un lato infatti aiuterebbe gli investitori ad apprezzare le opportunità di ristrutturazione della divisione food and beverage dell'azienda e dall'altro darebbe modo ad Autogrill di avere la libertà strategica di iniziare ad essere protagonista del processo di consolidamento del settore». Ma forse la rivoluzione più grande arriverà il 22 giugno con l'assemblea straordinaria della Bpm che sarà preceduta da quella ordinaria per il bilancio. «L'assemblea ordinaria di Bpm sarà chiamata ad approvare un bilancio che segna i primi effetti dell'opera di riorganizzazione della banca - spiega il gestore di Fidelity - che ha portato ad ottimi miglioramenti degli indicatori operativi in un contesto macroeconomico difficile. Il bilancio sconta invece, dal punto di vista delle svalutazioni, il definitivo processo di pulizia dei crediti deteriorati, che riporta gli indicatori di livelli di copertura dei crediti dell'istituto ai livelli storici». Ma la rivoluzione sarà quella che porta alla modifica dello statuto che abolisce il voto capitario e trasforma la banca in un società per azioni ibrida. «Il processo di riorganizzazione deve trovare ulteriore compimento nella valutazione formale da parte dell'assemblea del progetto di modifica dello statuto da banca popolare a spa - incalza Chiandetti - trasformazione che consentirebbe alla banca di rafforzare la propria capacità di finanziamento e reperimento di capitali sul mercato e migliorerebbe la sua competitività».Document LAREP00020130415e94f0000j
Parmalat, Intesa, Mps Atlantia, Autogrill, Bpm la stagione rovente delle assembleeSara Bennewitz   1,347 words15 April 2013La RepubblicaLAREPItalianGruppo Editoriale L´Espresso Spa   La stagione delle assemblee sarà di quelle calde, e non sono neppure esclusi colpi di scena. Piccoli e grandi azionisti, fra tagli di dividenti, maxi perdite e quotazioni depresse hanno molto di cui essere indignati. Per fortuna quest'anno sono poche le aziende che hanno in scadenza il rinnovo dei vertici, perché in un clima di crisi come quello attuale la voglia di cambiamento rischierebbe di portare i soci a fare scelte affrettate. E questa primavera di soci arrabbiati che si appella a una buona governance che tuteli le aziende e gli interessi di tutti gli azionisti miete consensi in tutta Europa. In Svizzera è stato addirittura votato un referendum per abolire i maxi compensi in alcune multinazionali elvetiche, dopo casi eclatanti come quelli di Novartis e Credit Suisse. In Italia, invece, un tribunale ha deciso d'intervenire direttamente nella gestione della Parmalat , affiancando un commissario al cda, rimuovendo uno degli amministratori, sfiduciando il collegio sindacale e chiedendo al consigliere Marco Reboa di fare un passo indietro dal comitato degli indipendenti. E così l'assemblea del 22 aprile a Parma, oltre a votare il bilancio, nominerà un nuovo consigliere e un nuovo collegio sindacale, che si adoperino per restituire a Parmalat quanto indebitamente speso nell'acquisto di Lactalis Usa. Insomma, se la Consob prima con la sua moral suasion , e un giudice poi hanno criticato Lactalis che del gruppo italiano ha l'84% del capitale, c'è speranza per le minoranze di tutte le aziende quotate. «Riteniamo che il prezzo pagato da Parmalat per Lag Usa fosse inadeguato - spiega Joseph Gabelli, analista del comparto alimentare dell'americana Gamco, che di Parmalat è azionista - non solo perché ritenevamo che Parmalat avesse opzioni migliori su come investire la sua liquidità, ma anche rispetto alle valutazioni di mercato del gruppo italiano ai tempi dell'operazione. Per questo riteniamo che la sentenza del tribunale di Parma, che ha rimosso un amministratore nominando un commissario che dovrà vigilare sul consiglio, sia un passo nella giusta direzione». Ma se Parmalat è un passo verso la giusta direzione, il caso delle liste per il consiglio di gestione di Intesa Sanpaolo , è un balzo all'indietro e un episodio poco felice nella storia di Assogestioni. «Mi aspetto che molti investitori istituzionali colgano l'occasione per esprimere serie perplessità sul modo in cui sono stati selezionati i candidati presentati da Assogestioni - spiega Arturo Albano, ad di Talete società indipendente di consulenza in materia di Governance - È un fatto molto grave, così com'è grave che sembrino già decisi i nominativi dei componenti del Consiglio di Gestione 20 giorni prima dell'insediamento del nominando Consiglio di Sorveglianza che è l'organo deputato a nominare i consiglieri di gestione». Inoltre non deve passare il principio che una rondine faccia primavera, inficiando tutto il lavoro fatto da Assogestioni in questi anni. «Quest'episodio potrebbe far sorgere il dubbio sulla reale indipendenza di quei consiglieri eletti dalle minoranze - incalza Albano - o meglio, da alcune minoranze, che dovrebbero vigilare sul comportamento degli amministratori nominati dalla maggioranza e assicurare che il management gestisca la società nell'interesse di tutti gli azionisti. Dubbi che peraltro sembrerebbero essere confermati dalla circostanza che tante volte nel caso di operazioni tra parti correlate, gli amministratori indipendenti le hanno sempre approvate all'unanimità». Tra queste c'è quella del matrimonio tra Atlantia e Gemina , società che fanno entrambe capo alla famiglia Benetton, e su cui le assemblee delle due società saranno chiamate a esprimersi. «In alcune situazioni, per mancanza di un'adeguata informativa o per privilegiare l'azionista di maggioranza, i diritti delle minoranze vengono lesi - fa notare Gianluca Codagone, ad della divisione italiana di Fidentis -. Nel caso di Gemina riteniamo che la valutazione espressa dal concambio non rifletta quelle dei principali operatori aeroportuali internazionali e soprattutto non rifletta i multipli di transazioni simili effettuate recentemente nel settore». Codagone, pur riconoscendo l'ottimo lavoro svolto da parte dei due management nel raggiungimento dell'accordo sul contratto di programma, ritiene «che la fusione con Atlantia alle attuali condizioni non sia un affare per i soci Gemina». E a detta dell'esperto il problema non starebbe nella percentuale di controllo da parte dei Benetton, ma nell'attitudine indolente degli italiani verso le operazioni tra parti correlate. «Nel caso della fusione di Cnh con Fiat Industrial, pur avendo quest'ultima l'83% del capitale - ricorda Codagnone - le minoranze sono riuscite a far valere i loro diritti spuntando un dividendo straordinario e un aggiustamento più favorevole del concambio. Risulta abbastanza evidente come negli Stati Uniti vi sia una maggiore attenzione e tutela dei diritti delle minoranze». E questo anche perché in Italia i fondi sono quasi tutti di matrice bancaria. «Come insegna il caso di Assogestioni e del veto incrociato sulla lista per il consiglio di Intesa - conclude l'ad di Fidentis - il fatto che i principali fondi italiani facciano capo alle banche, che poi sono creditrici o advisor delle aziende, non aiuta». In realtà non aiuta neppure lo statuto di Assogestioni, che impone la compilazione di sole liste di minoranza. «Nel caso di una public company come Prysmian dove per definizione ci sono tanti più azionisti che partecipano all'assemblea - fa notare Albano se tutti votassero per la lista di Assogestioni per il collegio sindacale, non ci sarebbe il collegio sindacale dato che è stato candidato solo un sindaco e il suo supplente». E così per assurdo nell'unica pubblic company rimasta in Italia, Tamburi, che del gruppo ha il 6%, ha anche il potere di stilare la liste di maggioranza. Subito dopo l'assemblea di Prysmiam, mercoledì 17, ci sarà quella di Telecom che è sempre un incontro caldo: solo che quest'anno per l'ennesima volta, oltre al crollo delle quotazioni, i soci dovranno votare una cedola dimezzata e se anche i manager hanno sospeso i bonus, se ne vedranno delle belle. Un'altra assemblea calda è quella convocata per il 29 aprile dal Monte dei Paschi di Siena. A tre mesi di distanza dalla riunione dei soci che hanno approvato i Monti bond da 4 miliardi, gli azionisti dovranno dare il via libera a un bilancio che si è chiuso con un rosso di 3,17 miliardi e all'azione di responsabilità contro i manager - Giuseppe Mussari e Antonio Vigni- e le banche -Deutsche Bank e Nomura - responsabili degli strutturati Santorini e Alexandria. Preferisce parlare delle assemblee da cui emergerà valore Alberto Chiandetti, gestore del'Ff Italy Fund di Fidelity. Come nel caso di Autogrill , che dovrebbe proporre alla riunione soci convocata per il 14 maggio (o al più tardi il 6 giugno) il progetto di separazione delle attività della ristorazione da quelle dei duty free. «Valutiamo in maniera positiva lo spin off - spiega Chiandetti - Da un lato infatti aiuterebbe gli investitori ad apprezzare le opportunità di ristrutturazione della divisione food and beverage dell'azienda e dall'altro darebbe modo ad Autogrill di avere la libertà strategica di iniziare ad essere protagonista del processo di consolidamento del settore». Ma forse la rivoluzione più grande arriverà il 22 giugno con l'assemblea straordinaria della Bpm che sarà preceduta da quella ordinaria per il bilancio. «L'assemblea ordinaria di Bpm sarà chiamata ad approvare un bilancio che segna i primi effetti dell'opera di riorganizzazione della banca - spiega il gestore di Fidelity - che ha portato ad ottimi miglioramenti degli indicatori operativi in un contesto macroeconomico difficile. Il bilancio sconta invece, dal punto di vista delle svalutazioni, il definitivo processo di pulizia dei crediti deteriorati, che riporta gli indicatori di livelli di copertura dei crediti dell'istituto ai livelli storici». Ma la rivoluzione sarà quella che porta alla modifica dello statuto che abolisce il voto capitario e trasforma la banca in un società per azioni ibrida. «Il processo di riorganizzazione deve trovare ulteriore compimento nella valutazione formale da parte dell'assemblea del progetto di modifica dello statuto da banca popolare a spa - incalza Chiandetti - trasformazione che consentirebbe alla banca di rafforzare la propria capacità di finanziamento e reperimento di capitali sul mercato e migliorerebbe la sua competitività».Document LAREP00020130415e94f0000f
CERCASI INTESA DOV'È FINITA LA BANCA "DI SISTEMA"?Massimo Giannini   466 words15 April 2013La RepubblicaLAREPItalianGruppo Editoriale L´Espresso Spa   C'è un buco nero poco visibile, dentro lo stato gassoso, pulviscolare e crepuscolare, nel quale si disperde la mitica Galassia del Nord. Si chiama Intesa San Paolo. Non è che la banca di Ca' de Sass vada male. Tutto sommato il 2012 si è chiuso bene. Un risultato della gestione operativa che aumenta di oltre il 17 per cento e raggiunge il livello più alto dal 2008, grazie all'incremento dei proventi e alla riduzione degli oneri. Un utile netto prima delle imposte che cresce del 78 per cento e sfonda quota 3,6 miliardi. Un rafforzamento patrimoniale grazie al quale il Core Tier 1 sale dal 10,1 per cento del 2011 all'11,2 per cento. Un dividendo di 5 centesimi per azione, che di questi tempi non è proprio da buttare. Insomma, il conto economico non sembra, almeno fino ad oggi, il tema cruciale. E allora? Dov'è il buco nero? Basta fare un giro per le «sagrestie» dei sacri templi della finanza milanese, per sentirsi ripetere la stessa giaculatoria. Intesa San Paolo è un gigante con i piedi sempre più affondati nell'argilla. Avrebbe un gran potenziale, ma non lo usa più. Gioca di rimessa. Sia sull'ordinario, sia sullo straordinario. Nelle grandi partite incagliate del capitalismo, la banca non si vede e non si sente. Da Rcs a Telco, non si ricordano prese di posizione incisive, decisioni operative o determinazioni programmatiche degne di nota. Sarebbe assurdo rimpiangere i tempi in cui Intesa, in un impeto di velleitarismo e di sviluppismo, veniva considerata la «Banca delle Attività Produttive», più grossa e più importante del ministero competente. E non c'è bisogno di rinverdire i fasti, tipici dell'economia «mista» dei decenni passati, in cui imperava il modello della famosa «banca di sistema», che spesso rischiava di trasformarsi in una struttura servente della politica. Ma di lì a scolorire, in una stupefacente eclissi strategica, ce ne corre. Perché proprio questo, sempre a sentire le «voci di dentro», sarebbe il problema. Intesa sembra soffrire una crisi di gruppo dirigente. Giovanni Bazoli resta un punto di riferimento, per esperienza e autorevolezza. Ma per il presidente del Consiglio di sorveglianza l'anagrafe conta, e contro quella non c'è molto da fare. Enrico Cucchiani è apprezzabile, per competenza e avvedutezza. Ma quello che si avverte, secondo la Milano che conta, è una certa evanescenza della leadership, che dal vertice si propaga poi alla base, inceppando il funzionamento della catena di comando estesa ai tre direttori generali Gaetano Miccichè, Giuseppe Castagna e Carlo Messina. Visto che stiamo parlando del segreto di Pulcinella, non sarà il caso che qualcuno, tra gli azionisti, butti un occhio sulla governance della prima banca italiana? m.giannini@repubblica.itDocument LAREP00020130415e94f0000a
Mps, primo rinvio a giudizio per Mussari a processo sugli appalti all'aeroporto di SienaANDREA GRECO   545 words12 April 2013La RepubblicaLAREPItalianGruppo Editoriale L´Espresso Spa   MILANO - Arriva il rinvio a giudizio per l'ex presidente del Monte dei Paschi, Giuseppe Mussari.Il manager, indagato dalla procura di Siena per lo scandalo della banca locale, è stato ieri rinviato a giudizio nell'ambito del procedimento per l'ampliamento e la privatizzazione dell'aeroporto di Ampugnano. Con lui a processo andranno altri otto imputati; la prima udienza è stata fissata per il 24 ottobre 2013. Ieri, dopo due rinvii di molti mesi e un ritardo di un paio d'ore perché l'aula per la sentenza era già occupata da un altro procedimento, il gup Monica Gaggelli ha preso la decisione: su 14 indagati 9 vanno a processo. Mussari è accusato di falso ideologico in concorso e turbativa d'asta. Per lo stesso capo di imputazione il gup del tribunale locale ha rinviato a giudizio due ex presidenti dell'aeroporto senese, Lorenzo Biscardi ed Enzo Viani, l'ex provveditore della fondazione Mps (ed ex consigliere di Mediobanca) Marco Parlangeli, l'ex consigliera della Cassa depositi e prestiti Luisa Torchia, l'ex amministratore di Galaxy Fund Corinne Suzanne Namblard - cui lo scandalo italiano è costato a fine febbraio il posto nel cda delle linee australiane Qantas - due componenti della commissione di valutazione della procedura di privatizzazione, Antonio Romoli e Raffaele Rizzi, e l'ultimo presidente di Aeroporto Siena, Claudio Machetti. Sono invece stati prosciolti i cinque indagati per i quali l'accusa aveva chiesto il rinvio a giudizio per concorso in abuso di ufficio: escono quindi dal processo Riccardo Raimondi, Roberto Tommasetti, Roberto Boccucci, Marcello Rustici e Aude Gwenola Chareton tutti prosciolti dall'accusa.Come già scritto, quella sulla costruzione dello scalo di Ampugnano è "la madre di tutte le inchieste", per gli inquirenti senesi.Lo scandalo che ha travolto Mps, il suo presidente tra il 2006 e il 2012 e la passata gestione, comincia qualche anno fa proprio con le indagini sulla gara per l'aeroporto. Ed è proprio in quell'occasione che la Procura di Siena inizia a sospettare anomalie gestionali nella banca. In effetti, gli intrecci con Mpse il ruolo di Mussari, che per gli inquirenti è il regista dell'ampliamento di Ampugnano, sono profondi. Il capitale dell'Aeroporto di Siena - i maggiori azionisti erano la Camera di commercio con il 49% e Mps con il 45% - fu aperto a un nuovo socio, il fondo lussemburghese Galaxy, partecipato al 40% dalla Cassa depositi, chiamato a investire in cambio di una concessione di gestione per 20 anni.Tuttavia quella privatizzazione avvenne, secondo gli inquirenti, «con una serie di atti fraudolenti testimoniati dai numerosi contatti tra i responsabili della procedura e le aziende coinvolte».Per l'accusa, la gara ebbe fin dal principio «un esito ben delineato», e la conferma degli indizi venne dalle intercettazioni, nelle email e nelle testimonianze raccolte dagli inquirenti. In sostanza Mussari, in accordo con tuttii potentati locali di Pd e Pdl, si adoperò perché Galaxy vincesse la gara di appalto per il progetto. E dalle intercettazioni di quell'inchiesta sono emerse anche tanti dettagli e retroscena che qualche mese dopo hanno permesso di aprire fascicoli di indagine su Mps sui filoni Antonveneta, derivati e banda del 5%, immobili.© RIPRODUZIONE RISERVATADocument LAREP00020130412e94c0001o
Aumento Rcs, ok di Fiat e Mediobanca Pesenti punta a sottoscrivere metà quota; Il riassetto Entro venerdì i pattisti aderiranno, tranne Generali e Merloni. Si lavora a debito e tagli, il 14 cda finaleANDREA GRECO   580 words10 April 2013La RepubblicaLAREPItalianGruppo Editoriale L´Espresso Spa   MILANO - In un giorno l'aumento di capitale Rcs "incassa" 115 milioni per le deliberazioni di Fiat e Mediobanca e Italmobiliare, detentori del 32,4% delle quote (ma i Pesenti dovrebbero aderire solo per metà del loro 7,75%). Entro venerdì giungeranno poi, al presidente dell'editore Angelo Provasoli, le lettere di impegno di tutti gli altri pattisti, tranne Generali (3,95%) e Merloni (2,1%). Quindi un 10% di inoptato già c'è tra i pattisti, e sembra che andrà spartito tra gli altri soci vincolati. Mentre appannaggio del consorzio di garanzia guidato da Credit Suisse (ma "rimpolpato" dal pool dei creditori) sarà l'inoptato Rcs "fuori patto": il 5,1% dei Benetton, il 16,55% di Rotelli- che ha forti dubbi - e l'8,6% di Diego Della Valle, in atteggiamento "da tripla".Mancano quattro giorni al cda convocato domenica per approvare i risultati 2012 (a settembre la perdita era 381 milioni) e convocare l'assemblea straordinaria, tra 16 e 24 maggio. Giorni che servono a rifinire i contratti di finanziamento, 846 milioni da ridurre a 575. Il nodo da risolvere sono le garanzie patrimoniali - chieste soprattutto da Unicredit esposta per 77 milioni - perché scatti la seconda tranche di ricapitalizzazione, da 200 milioni. Il tempo fino a domenica serve, poi, a tentare l'accordo sul taglio dei costi aziendali. Ieri il Cdr del Corriere della Sera, unico a non avere ancora firmato, ha replicato alla lettera del direttore Ferruccio de Bortoli, che esortava i giornalisti ad aderire al piano dell'ad Pietro Scott Jovane, e proponeva un contratto di solidarietà attivo e un prestito infruttifero all'azienda. «Nella nostra autonomia - ha risposto il Comitato di redazione - facciamo presente al direttore che stiamo percorrendo altre strade, che non prevedono riduzioni di stipendio per i colleghi, né ipotesi di prestiti infruttiferi (o di altro tipo) all'azienda». Ieri i rappresentanti dei giornalisti del quotidiano sono stati in riunione a lungo con il capo delle risorse umane di Rcs; sembra che entro il fine settimana si possa trovare un accordo di compromesso tra i 110 esuberi chiesti dal management e i 75 giornalisti del Corriere che nel triennio matureranno requisiti per il ritiro.«Fiat aderisce all'aumento di capitale Rcs - ha detto il presidente John Elkann, durante l'assemblea di Fiat -. Abbiamo fatto avere la nostra adesione pro quota all'aumento di capitale. È un piano credibile che il vertice dell'azienda porta avanti con una serie di iniziative». Quanto all'ipotesi che il Lingotto eserciti la prelazione sull'inoptato Rcs di altri, Elkann ha detto: «È molto prematuro, vedremo più in là, quando si capirà l'ammontare dell'inoptato». Nel cda di Mediobanca, che s'è espresso per l'adesione alla ricapitalizzazione Rcs per la quota parte del 14,2%, l'ad Alberto Nagel avrebbe sottolineato la necessità di rimettere in sesto la partecipata strategica, salvo poi cambiare in maniera radicale l'azionariato. E lasciando intendere che ciò potrebbe implicare anche uno scioglimento anticipato del patto (in vigore fino a dicembre). Tra i consiglieri della merchant si è astenuto Carlo Pesenti, nell'attesa di riunire (ieri pomeriggio) il comitato esecutivo di Italmobiliare, chiuso a tarda sera. Sembra che la decisione per gli imprenditori bergamaschi sia di aderire per metà del 7,75%. © RIPRODUZIONE RISERVATADocument LAREP00020130410e94a0001j
Famiglie e piccole imprese, il restyling è servitol. d. o.   714 words8 April 2013La RepubblicaLAREPItalianGruppo Editoriale L´Espresso Spa   Milano Negli ultimi mesi numerose private bank presenti nella Penisola si sono riorganizzate per adeguarsi al nuovo contesto economico. Così, ad esempio, si è mossa Azimut, con la costituzione della direzione commerciale di gruppo, che ha il compito di supportare le diverse società controllate. «Oltre a questa iniziativa stiamo rafforzando i collegamenti tra i nostri gestori sparsi per il mondo e le filiali, in modo da assicurare un confronto continuo tra chi è direttamente sul mercato e chi si occupa della vendita», spiega Paolo Martini, direttore commerciale Azimut. «L'altro filone di sviluppo è rappresentato dagli investimenti It, con l'obiettivo di arrivare a breve all'utilizzo della firma digitale». La società, quotata a Piazza Affari, ha chiuso il 2012 con ricavi consolidati per 433,66 milioni di euro contro i 325,7 milioni del 2011, mentre l'utile netto consolidato è passato da 80,4 a 160,6 milioni. Francesco Cosmelli, direttore centrale di Banca Akros Private Banking, parte da un'analisi delle richieste emergenti da parte della clientela: «Coloro che hanno un'attività lavorativa in Italia e/o che hanno un patrimonio immobiliare prevalentemente nel nostro Paese, chiedono sempre più frequentemente di aumentare il peso degli investimenti esteri», per sottolineare le novità apportate dalla sua struttura: «Abbiamo rafforzato le capacità interne di gestione sui mercati stranieri, investendo sia sul gruppo di gestori, sia sul centro di ricerca Esn (European Securities Network), di cui siamo fondatori insieme ad altre dieci banche europee, con circa 150 analisti che ci garantiscono la copertura di circa mille società quotate». Lavori in corso anche per Banca Generali. La società guidata da Piermario Motta (masse amministrate per 11 miliardi di euro e una raccolta in crescita di 220 milioni nel primo trimestre) sta puntando sul rafforzamento del progetto di advisory che, come spiega Bruno Manera, sales manager Italy Banca Generali Private Banking: «Il servizio consente un'analisi su misura del portafoglio titoli in modo da rilevare eventuali criticità nella tutela del patrimonio e correggerne le situazioni distanti dagli obiettivi preposti». A questo si aggiungono nuovi servizi nella consulenza legata al passaggio generazionale per la tutela dei patrimoni. La riorganizzazione di Banca Profilo prevede la fusione per incorporazione delle controllate Profilo Asset Management Sgr e Profilo Merchant. «Nel primo 'obiettivo è concentrarsi sui servizi di private banking eliminando i conflitti derivanti da prodotti della casa, nel secondo rafforzare il modello di business incentrato sui servizi a favore del patrimoni complessivi delle famiglie, in particolare quello aziendale», spiega l'ad Fabio Candeli. La società, che da tra gennaio e marzo ha assunto cinque private banking (almeno altri sette innesti sono attesi entro fine anno) in questo periodo sta redigendo il nuovo piano industriale per eventuali sviluppi della rete distributiva. Lavori sono in corso anche per Montepaschi con la revisione del modello organizzativo. «La costituzione della nuova struttura private e top private, con conseguente rivisitazione organizzativa, è tesa a liberare ulteriore tempo commerciale dei private bankers Mps al fine di incrementare la consulenza verso la nostra clientela», spiega Francesco Fanti, responsabile private banking e family office del gruppo senese. «La nuova struttura avrà il compito di incrementare la quota di mercato attraverso più direttrici, come il reclutamento sul mercato di 100 nuovi professionisti, con un focus particolare su Lombardia, Veneto, Piemonte ed Emilia Romagna». In questi primo scorcio del 2013 la banca ha infatti aperto sei nuovi centri private, portando a 98 il numero di presenza su tutto il territorio nazionale. Il giro d'orizzonte si completa con l'analisi di Andrea Cingoli, amministratore delegato di Esperia: «In questo momento i clienti esprimono tre esigenze prevalenti: una maggiore diversificazione globale del proprio portafoglio, un servizio di consulenza finanziaria e la diversificazione del booking center (in particolare per la clientela che non vuole investire il totale dei propri asset in Italia), alla quale offriamo il servizio di gestioni individuali presso la nostra società di asset management lussemburghese». Tra le novità degli ultimi casi per la banca, da segnalare il rafforzamento delle controllate Esperia Trust Company ed Esperia Servizi Fiduciari attraverso l'acquisizione di due società fiduciarie e l'avvio di un progetto per i clienti imprenditori finalizzato a trovare le migliori soluzioni per gli asset nei campi corporate e real estate.Document LAREP00020130408e9480003n
Hi-tech, cautela e nuovi servizi i player al test della recessioneLuigi Dell'Olio   631 words8 April 2013La RepubblicaLAREPItalianGruppo Editoriale L´Espresso Spa   Milano L'OBIETTIVO DELLE SOCIETÀ È QUELLO RIDURRE I COSTI DI STRUTTURA E RASSICURARE GLI INVESTITORI ALLA LUCE DELLA TEMPESTA FINANZIARIA. UNICREDIT PUNTA SUI TABLET, INTESA E UBI RAFFORZANO LA RETE DEGLI SPECIALISTI Il private banking cerca nuovi equilibri. Riorganizzare il servizio in chiave hi-tech, ridurre i costi di struttura, rassicurare gli investitori alla luce della nuova tempesta finanziaria. Per gli operatori del private banking sono settimane frenetiche, con le emergenze di mercato che si aggiungono al cambio di passo imposto all'offerta dalla crisi economica, che per la prima volta nel 2012 ha portato in Italia al segno negativo nel valore della quota di nuova ricchezza prodotta (-0,2%, secondo l'ultimo censimento dell'associazione di settore Aipb). «La crisi ha picchiato duro anche sui cosiddetti paperoni» commenta Lorenzo Agresti, responsabile network management and development di UniCredit Private Banking. «Una delle conseguenze è un desiderio di maggiore semplicità, la scelta da parte dei clienti di prodotti di investimento a minore complessità». A questo trend della domanda si affiancano le nuove opportunità offerte dalle tecnologie per la mobilità, che stanno spingendo l'istituto di Piazza Cordusio ad accelerare nell'offerta di servizi via tablet, «dispositivi che consentono nuove modalità di servizio e di avvicinare una nuova fetta di clientela potenziale». Questo si porta dietro consistenti investimenti sulla tecnologia. L'altra novità di UniCredit è il rafforzato focus sulla clientela di fascia più alta, per la quale è operativa da qualche mese la Cordusio Sim, società di pura consulenza, che non detiene quindi asset, ma offre alle maggiori famiglie imprenditoriali tutti i servizi tipici dei family office. U n a r e c e n t e r i c e r c a Aifin/MarketLab sul tema della consulenza finanziaria a pagamento ha messo in luce che per le banche intervistate il target principale di questo servizio è il segmento private, considerato che al crescere del patrimonio, in genere crescono i bisogni di consulenza sugli investimenti. Per gli intermediari la previsione di adozione del servizio da parte della clientela nei prossimi tre anni sarà di circa il 50%. In ogni, evidenziano gli autori della ricerca, l'avvio della consulenza finanziaria a pagamento, soprattutto nella sua prima fase di sviluppo, presupporrà l'esistenza di un input - espresso dalla risparmiatori - di ricevere un servizio professionale che vada oltre il semplice possesso di un patrimonio finanziario. Questo tema si ritrova nelle strategie di Banca Aletti, come spiega il vice direttore generale Franco Dentella: «Le novità più recenti sono il nuovo servizio di consulenza finanziaria avanzata di portafoglio e il completamento dell'offerta di coperture assicurative del ramo danni», spiega. Quanto al futuro, tra le priorità c'è la frequenza di un percorso formativo di eccellenza per i banker in organico, mentre sul fronte del business l'attenzione resta «sulla consulenza integrata relativa al patrimonio complessivo della clientela e alle sue strette interrelazioni con le dinamiche familiari e delle relative attività imprenditoriali o professionali». Saverio Perissinotto, condirettore generale vicario di Intesa Sanpaolo Private Banking, parte nella sua analisi dalla situazione del mercato, reduce da una fase di elevata volatilità. «Uno scenario che porta la clientela a richiedere un livello di consulenza elevato e un servizio sempre a forte contenuto professionale anche per quanto riguarda la consulenza sui prodotti di risparmio gestito». Richieste che inevitabilmente si ripercuotono sulla struttura dell'offerta: su questo fronte la banca di Ca' de Sass punta prevalentemente sui percorsi di crescita interna dei banker, in linea con il suo approccio tradizionale. Cambi importanti a livello di struttura sono stati adottati due mesi fa in casa Ubi Banca, prima banca italiana a integrare i mercati private e corporate in un'unica struttura di rete. «Ubi PrivateDocument LAREP00020130408e9480003m
Unicredit e Mps, tagli ai costi con l'outsourcing di attività; FINANZAAdriano Bonafede   717 words8 April 2013La RepubblicaLAREPItalianGruppo Editoriale L´Espresso Spa   Roma Banche in cura dimagrante per il calo degli affari e la necessità di tagliare i costi? Razionalizzazioni organizzative e soprattutto tagli al personale sono stati finora la via maestra per raggiungere l'obbiettivo di ridurre la spesa. Ma si sta facendo strada adesso anche un nuovo, più sottile ma forse anche più evoluto, metodo per abbassare i costi: si chiama outsourcing. Tra gli istituti di credito italiani è Unicredit ad aver imboccato con maggior decisione la strada di trasferire all'esterno spezzoni di attività con lo scopo di risparmiare ma anche di eliminare in maniera soft un po' di personale. L'ultimo tassello della strategia della banca guidata da Federico Ghizzoni sta per andare al suo posto con la creazione di una joint venture con un big internazionale dell'informatica. È infatti entrata nella fase finale la procedura per la scelta del partner che gestirà le infrastrutture tecnologiche e i data center di una banca che ha 160 mila dipendenti ed è presente in dieci stati europei diversi. Rumors di mercato dicono che il partner che sta facendo la due diligence operativa sia l'Ibm. N e l l a n u o v a joint venture saranno coinvolte ben 700 persone, di cui 350 italiane. Il modello di funzionamento delle joint venture - questa sarebbe la terza messa in piedi da Unicredit - è sempre la stessa. L'istituto di Ghizzoni crea insieme a un partner internazionale una newco dove mantiene il 49 per cento del capitale, lasciando al partner il 51 per cento e quindi il consolidamento della società nel bilancio. Si tratta di un outsourcing particolare, dove la banca continua a svolgere una parte e ad avere una responsabilità. È già successo con la newco creata con Hewlett Packard per la gestione dell'area amministrativa delle risorse umane ( payroll, cad e così via). Ed è già accaduto anche per la gestione di tutta la parte di back office (pagamento fatture e gestione degli ordini d'acquisto), dove il partner è stato individuato in Accenture. L'interesse di Accenture, Hewlett Packard e di Ibm è quello di mettere una fiche importante in Europa con una delle principali banche del continente. Ma c'è di più. Quello che era un problema (alti costi di gestione di infrastrutture non core nel segmento bancario) si trasforma non soltanto in un abbassamento di questi stessi costi con il loro trasferimento a delle joint venture esterne ma anche in un'occasione per nuovi guadagni. La scommessa di Unicredit e dei suoi partner internazionali è infatti quella di diventare punti di aggregazione di servizi per altre banche medie e medio-piccole (forse anche per altri settori, ad esempio nel campo delle piattaforme informatiche potrebbero essere interessate anche le telecom) non soltanto in Italia ma in tutto il territorio europeo. Una scommessa non facile da vincere ma che certamente vale la pena di fare. E comunque con questo sistema alla fine saranno fuoriusciti in maniera del tutto indolore circa 1.150 dipendenti. Quando infatti si procede a una semplice espulsione di mano d'opera in maniera concordata, dunque con gli incentivi, i costi iniziali sono notevoli, come dimostrano vari casi. Basti pensare che Bpm ha gestito l'esodo volontario di 832 dipendenti (712 concordati + 120 a richiesta) sostenendo un costo nel 2012 di 213 milioni. Nel caso di Unicredit, invece, la fuoriuscita del personale che viene distaccato nelle joint venture avviene in maniera più soft anche per i conti della banca. E comunque c'è il seme per futuri nuovi guadagni. Tra i grandi istituti italiani, l'unico ad aver imboccato con decisione la strada dell'outsourcing è Unicredit. Soltanto Mps ha inserito nel suo nuovo piano industriale l'esternalizzazione del back office . Attualmente la banca di Siena è ancora nella fase iniziale di selezione del partner: si sa solo che anche in questo caso si procederà alla creazione di una joint venture. Tutte le altre principali aziende bancarie, a cominciare da Intesa, non hanno finora esaminato l'opzione dell'outsourcing di attività e processi. Ma, almeno a Intesa, si consolano con un dato: i costi sono già molto bassi, il cost income è sceso sotto il 50 per cento, una sorta di benchmark per l'intera Europa.Document LAREP00020130408e9480001b
(segue dalla prima pagina)a.gr.   562 words5 April 2013La RepubblicaLAREPItalianGruppo Editoriale L´Espresso Spa   (segue dalla prima pagina)MILANO - Mancano 17 giorni al rinnovo dei vertici Intesa Sanpaolo,ei giochi paiono fatti. Stavolta le grandi fondazioni che detengono un quarto delle quote sono concordi: Giovanni Bazoli sarà ancora presidente, Tomaso Cucchiani consigliere delegato, il "torinese" Gian Maria Gros-Pietro prenderà il posto di Andrea Beltratti alla presidenza del Consiglio di gestione, che vedrà l'ingresso dei manager (come vuole Bankitalia, a emendare l'impostazione apicale voluta al tempo da Corrado Passera).Tutto sembra risolto e in anticipo, con soddisfazione dei "grandi vecchi". Malumori, invece, aleggiano nel top management dell'istituto; e più apertamente tra i suoi soci esteri. Nell'alta dirigenza si ragiona su chi inserire nel Cdg con Cucchiani.Una mano l'avrebbe data la vigilanza, con una lettera che orienta su numero e qualità dei membri: sembra quindi che i consiglieri di gestione si possano fermare a 9, e che siano preferibili manager meno coinvolti nei business operativi, per evitare conflitti di ruolo che complichino le future votazioni su singoli dossier che il Cdg esaminerà (appena indicato dal Consiglio di sorveglianza, pochi giorni dopo il 22 aprile). Quindi, con Cucchiani e Gros-Pietro dovrebbero spuntarla Carlo Messina (direttore generale e Cfo), Paolo Grandi (segretario del Cds e stretto collaboratore di Bazoli), e Francesco Micheli, direttore operativo che regge il Consorzio servizi di gruppo. Per questo, e per il suo ruolo in Abi, Micheli con Cucchiani starebbe valutando l'opportunità della nomina aggiuntiva. In caso negativo potrebbe toccare a Bruno Picca, responsabile dei rischi. Scontata, invece, appare la conferma in Cdg dei due vicepresidenti Marcello Sala e Giovanni Costa. Restano due posti, appannaggio delle fondazioni Carifirenze e Carisbo.Bologna dovrebbe puntare su Piera Filippi, fiscalista e docente all'ateneo locale. La scelta fiorentina invece dipende dal nodo Carla Ferrari, ad di Equiter (controllata Intesa Sanpaolo che investe in infrastrutture). Donne ne servono due nel Cdg a nove: Ferrari entra se si dimette dalla banca (o se scalza un manager maschio), in alternativa Carifirenze dovrà trovare una "quota rosa". L'assetto in rifinitura potrebbe scontentare i dg Gaetano Miccichè e Giuseppe Castagna, i maggiori manager "di business" che guidano rispettivamente le divisioni Imprese e mercati e la Banca dei territori, da cui derivano molti utili e affari di gruppo.Altro fronte "caldo" riguarda il voto degli investitori stranieri in assemblea il 22. Dopo il pastrocchio combinato da Assogestioni, che ha subito le pressioni dei fondi Intesa Sanpaolo per estromettere dalla lista il candidato Vincenzo Cariello (partner dello studio legale Chiomenti) tre advisor esteri puntano contro l'associazione, dando indicazioni di voto ostili ai quattro candidati Assogestioni nella sorveglianza Intesa (due eletti nel 2010). Il leader mondiale Iss consiglia, con decisione storica e inedita, di votare contro tutte le liste perché «il meccanismo di selezione dei candidati Assogestioni non funziona». La rivale Glass Louis scrive: «Votiamo contro Assogestioni, il metodo con cui seleziona candidati suscita perplessità», e invitato a votare i nomi delle fondazioni "minori", «con adeguate competenze ed esperienze». Anche un terzo advisor Frontis governance (Ecgs) raccomanda di votare per gli enti di Padova, Bologna e Firenze, quella «con più indipendenti». Il clamoroso gesto, dato che i fondi stranieri hanno il 25% di Intesa Sanpaolo e tendono ad ascoltare i proxy advisor, avrà conseguenze: anziché eleggere 4 consiglieri di minoranza, Assogestioni potrebbe piazzarne la metà, o uno solo. © RIPRODUZIONE RISERVATADocument LAREP00020130405e9450001r
(segue dalla prima pagina)ANDREA GRECO   525 words5 April 2013La RepubblicaLAREPItalianGruppo Editoriale L´Espresso Spa   (segue dalla prima pagina)MILANO - Mano pesante della Banca d'Italia contro il Monte dei Paschi. La vigilanza ha concluso a fine marzo la procedura sanzionatoria per oltre 5 milioni di euro contro gli ex vertici della banca senese. Ed è solo il primo dei quattro procedimenti che Via Nazionale ha aperto negli ultimi mesi, e recapiterà - con più che probabili nuove multe - a manager consiglieri e sindaci della passata gestione Mps entro fine 2013.Il primo round segue accertamenti ispettivi avvenuti tra settembre 2011 e marzo 2012, e contesta il mancato contenimento dei rischi finanziari, carenze organizzative e nei controlli interni.Si tratta di importi particolarmente elevati, anche tripli rispetto alla norma, a causa della gravità delle fattispecie e della rilevanza sistemica della banca. A essere sanzionati sono comportamenti individuali per i quali non è previsto che la banca risponda in solido con i suoi dirigenti. Si tratta, però, di soli processi amministrativi; i cascami giudiziari dello scandalo Mps sono cura dei magistrati di Siena, che perseguono una teoria di reati e indagano una quindicina di persone, dall'ex vertice in giù.Le multe comminate ieri, in seguito a «gravi violazioni» nella gestione della banca, sono all'ex presidente Giuseppe Mussari e all'ex direttore generale Antonio Vigni (superiori a 500mila euro), all'ex capo dell'area finanza Gianluca Baldassarri (unico oggi in carcere) per circa 400mila. Sono stati colpiti dalle misure di ieri tutti gli ex componenti del collegio sindacale presieduto da Tommaso Di Tanno, e tutti gli ex consiglieri Mps, in carica fino a metà 2012: quindi Ernesto Rabizzi, Francesco Gaetano Caltagirone (da febbraio 2012 gli subentrò Mario Delfini), Massimiliano Capece Minutolo, Fabio Borghi, Andrea Pisaneschi, Carlo Querci, Graziano Costantini, Alfredo Monaci, e anche i consiglieri rimasti in carica Turiddo Campaini, Frederic De Courtois, Lorenzo Gorgoni. Ci sarebbero, poi, un pugno di dirigenti della banca. In totale una ventina di persone pagheranno; la "tariffa flat" dovrebbe essere sui 200mila euro a testa.Ma i passati gestori della banca senese travolta dallo scandalo derivati e Antonveneta sono attesi da un 2013 tutto di oblazioni.Bankitalia ha infatti aperti altri quattro procedimenti, in seguito a irregolarità emerse nei controlli ordinari svolti tra novembre 2012 e gennaio 2013. Uno contro il cda e i sindaci che a fine 2011 elargirono un bonus da 4 milioni - oltre al compenso - all'uscente Vigni, ad onta delle pesanti contestazioni che pochi mesi prima la vigilanza aveva mosso alla gestione che guidava. Il terzo giro di sanzioni riguarda le inadeguate segnalazioni alla vigilanza creditizia che cda, sindaci e dg diedero nel corso del 2011 sulle posizioni in derivati (come Alexandria e Santorini). Infine le segnalazioni di vigilanza sul bond Fresh - debito vestito da capitale - che riguardano cda, sindaci e 7-8 dirigenti del Monte e hanno dato luogo all'ipotesi di reato di ostacolo alla vigilanza. Via Nazionale, tra 2010 e 2012, svolse tre ispezioni a Siena con esiti critici, ma solo a fine 2011 riuscì a ottenere, via moral suasion, la rimozione dei vertici Mps.A marzo il Tesoro ha salvato la banca con un bond convertibile da 4 miliardi.© RIPRODUZIONE RISERVATADocument LAREP00020130405e9450001q
Telecom, Bernabè accelera su H3G tre mesi per studiare l'integrazione; L'operazione; Il tema al cda dell'11 aprile. Mediobanca vuole uscire da TelcoSARA BENNEWITZ   521 words5 April 2013La RepubblicaLAREPItalianGruppo Editoriale L´Espresso Spa   MILANO - I contatti preliminari tra Telecom Italia e H3g vanno avanti e l'intenzione del presidente Franco Bernabè è quella di sottoporre la questione al consiglio di Telecom di giovedì 11 per farsi dare un mandato a trattare per tre mesi i contorni di un'operazione da cui nascerebbe il primo operatore mobile del Paese.Mettere insieme Tim con 3 Italia servirebbe ad eliminare uno scomodo concorrente e a integrare la rete di due gruppi che avrebbero anche sull'Lte (le nuove frequenze superveloci) la più ampia e completa copertura possibile. Una prospettiva che il mercato ha festeggiato facendo volare le azioni in rialzo del 7,8% a 0,57 euro.A una possibile integrazione tra Telecome3 Italia stanno già lavorando gli advisor Rotschilde per il gruppo italiano e Goldman Sachs per quello cinese, ma i contorni dell'operazione che dovrebbe esser fatta carta contro carta sono ancora tutti da definire. Vanno analizzati tanti aspetti dell'operazione, tra cui anche gli eventuali crediti fiscali di cui Telecom potrebbe usufruire, nonché le sinergie che sarebbero realizzate dalla fusione dei due gruppi, sia sui costi che sui ricavi.Tutti buoni motivi per guardare con interesse a un matrimonio che però sarà realizzabile solo a determinate condizioni.Perché se 3 Italia ha tanti buoni motivi per sostenere che una valutazione di 2 miliardi è corretta, Bernabè ne avrà altrettanti per ribadire che Telecom vale molto di più degli 11 miliardi di capitalizzazione del gruppo tra ordinarie e risparmio. Ma anche i soci Telco (che del gruppo hanno il 22,4%) prima di dare il loro placet, dovranno anche capire quale tipo di sconvolgimenti l'ingresso di H3g dentro Telecom potrebbe comportare nell'azionariato del gruppo. Per questo Bernabè nei prossimi giorni, e prima del consiglio di Telecom, potrebbe avere contatti informali con Generali, Mediobanca e Intesa. Tra le alte cose, per motivi diversi, gli azionisti italiani della finanziaria che governa sul 22,4% di Telecom Italia potrebbero anche non voler confermare il loro impegno nel gruppo. L'ad di Generali Mario Greco si era detto contrario ai salotti buoni, mentre pare che anche Mediobanca starebbe valutando il da farsi in vista della scissione che tutti i soci possono richiedere a partire dal prossimo settembre.Nel cda Telecom giovedì prossimo Bernabè illustrerà inoltre al consiglio i rilievi fatti dall'azionista Marco Fossati, che aveva criticato l'attuale gestione chiedendo alcune modifiche della gonvernance. Infine ora che l'Agcom ha fissato la nuova forchetta delle tariffe 2016 sia per l'affitto dell'ultimo miglio che per l'offerta in fibra della Telecom, sarà più facile definire i contorni delle trattative aperte con la Cassa Depositi e Prestiti per una valorizzazione delle rete. Senza la definizione delle tariffe sarebbe stato complicato stabilire un piano di investimenti e quindi calcolare anchei ritorni.E in vista di un possibile ingresso di un nuovo partner straniero nel capitale, il piano di valorizzazione della rete insieme a Cdp potrebbe subire un'accelerazione. © RIPRODUZIONE RISERVATADocument LAREP00020130405e9450001o
Intesa, giochi fatti per il Consiglio di gestione soci esteri in rivolta contro la lista Assogestioni; Il retroscena Un orientamento di vigilanza esorta a non includere nel Cdg i direttori generali Castagna (rete) e Miccichè (imprese), per evitare conflittia.gr.   593 words5 April 2013La RepubblicaLAREPItalianGruppo Editoriale L´Espresso Spa   MILANO - Mancano 17 giorni al rinnovo dei vertici Intesa Sanpaolo,ei giochi paiono fatti. Stavolta le grandi fondazioni che detengono un quarto delle quote sono concordi: Giovanni Bazoli sarà ancora presidente, Tomaso Cucchiani consigliere delegato, il "torinese" Gian Maria Gros-Pietro prenderà il posto di Andrea Beltratti alla presidenza del Consiglio di gestione, che vedrà l'ingresso dei manager (come vuole Bankitalia, a emendare l'impostazione apicale voluta al tempo da Corrado Passera).Tutto sembra risolto e in anticipo, con soddisfazione dei "grandi vecchi". Malumori, invece, aleggiano nel top management dell'istituto; e più apertamente tra i suoi soci esteri. Nell'alta dirigenza si ragiona su chi inserire nel Cdg con Cucchiani.Una mano l'avrebbe data la vigilanza, con una lettera che orienta su numero e qualità dei membri: sembra quindi che i consiglieri di gestione si possano fermare a 9, e che siano preferibili manager meno coinvolti nei business operativi, per evitare conflitti di ruolo che complichino le future votazioni su singoli dossier che il Cdg esaminerà (appena indicato dal Consiglio di sorveglianza, pochi giorni dopo il 22 aprile). Quindi, con Cucchiani e Gros-Pietro dovrebbero spuntarla Carlo Messina (direttore generale e Cfo), Paolo Grandi (segretario del Cds e stretto collaboratore di Bazoli), e Francesco Micheli, direttore operativo che regge il Consorzio servizi di gruppo. Per questo, e per il suo ruolo in Abi, Micheli con Cucchiani starebbe valutando l'opportunità della nomina aggiuntiva. In caso negativo potrebbe toccare a Bruno Picca, responsabile dei rischi. Scontata, invece, appare la conferma in Cdg dei due vicepresidenti Marcello Sala e Giovanni Costa. Restano due posti, appannaggio delle fondazioni Carifirenze e Carisbo.Bologna dovrebbe puntare su Piera Filippi, fiscalista e docente all'ateneo locale. La scelta fiorentina invece dipende dal nodo Carla Ferrari, ad di Equiter (controllata Intesa Sanpaolo che investe in infrastrutture). Donne ne servono due nel Cdg a nove: Ferrari entra se si dimette dalla banca (o se scalza un manager maschio), in alternativa Carifirenze dovrà trovare una "quota rosa". L'assetto in rifinitura potrebbe scontentare i dg Gaetano Miccichè e Giuseppe Castagna, i maggiori manager "di business" che guidano rispettivamente le divisioni Imprese e mercati e la Banca dei territori, da cui derivano molti utili e affari di gruppo.Altro fronte "caldo" riguarda il voto degli investitori stranieri in assemblea il 22. Dopo il pastrocchio combinato da Assogestioni, che ha subito le pressioni dei fondi Intesa Sanpaolo per estromettere dalla lista il candidato Vincenzo Cariello (partner dello studio legale Chiomenti) tre advisor esteri puntano contro l'associazione, dando indicazioni di voto ostili ai quattro candidati Assogestioni nella sorveglianza Intesa (due eletti nel 2010). Il leader mondiale Iss consiglia, con decisione storica e inedita, di votare contro tutte le liste perché «il meccanismo di selezione dei candidati Assogestioni non funziona». La rivale Glass Louis scrive: «Votiamo contro Assogestioni, il metodo con cui seleziona candidati suscita perplessità», e invitato a votare i nomi delle fondazioni "minori", «con adeguate competenze ed esperienze». Anche un terzo advisor Frontis governance (Ecgs) raccomanda di votare per gli enti di Padova, Bologna e Firenze, quella «con più indipendenti». Il clamoroso gesto, dato che i fondi stranieri hanno il 25% di Intesa Sanpaolo e tendono ad ascoltare i proxy advisor, avrà conseguenze: anziché eleggere 4 consiglieri di minoranza, Assogestioni potrebbe piazzarne la metà, o uno solo. © RIPRODUZIONE RISERVATADocument LAREP00020130405e9450001m
Mps, Bankitalia multa l'ex vertice; Chiuso il primo procedimento per 5 milioni, altri tre sono in arrivo su cda e sindaciANDREA GRECO   539 words5 April 2013La RepubblicaLAREPItalianGruppo Editoriale L´Espresso Spa   MILANO - Mano pesante della Banca d'Italia contro il Monte dei Paschi. La vigilanza ha concluso a fine marzo la procedura sanzionatoria per oltre 5 milioni di euro contro gli ex vertici della banca senese. Ed è solo il primo dei quattro procedimenti che Via Nazionale ha aperto negli ultimi mesi, e recapiterà - con più che probabili nuove multe - a manager consiglieri e sindaci della passata gestione Mps entro fine 2013.Il primo round segue accertamenti ispettivi avvenuti tra settembre 2011 e marzo 2012, e contesta il mancato contenimento dei rischi finanziari, carenze organizzative e nei controlli interni.Si tratta di importi particolarmente elevati, anche tripli rispetto alla norma, a causa della gravità delle fattispecie e della rilevanza sistemica della banca. A essere sanzionati sono comportamenti individuali per i quali non è previsto che la banca risponda in solido con i suoi dirigenti. Si tratta, però, di soli processi amministrativi; i cascami giudiziari dello scandalo Mps sono cura dei magistrati di Siena, che perseguono una teoria di reati e indagano una quindicina di persone, dall'ex vertice in giù.Le multe comminate ieri, in seguito a «gravi violazioni» nella gestione della banca, sono all'ex presidente Giuseppe Mussari e all'ex direttore generale Antonio Vigni (superiori a 500mila euro), all'ex capo dell'area finanza Gianluca Baldassarri (unico oggi in carcere) per circa 400mila. Sono stati colpiti dalle misure di ieri tutti gli ex componenti del collegio sindacale presieduto da Tommaso Di Tanno, e tutti gli ex consiglieri Mps, in carica fino a metà 2012: quindi Ernesto Rabizzi, Francesco Gaetano Caltagirone (da febbraio 2012 gli subentrò Mario Delfini), Massimiliano Capece Minutolo, Fabio Borghi, Andrea Pisaneschi, Carlo Querci, Graziano Costantini, Alfredo Monaci, e anche i consiglieri rimasti in carica Turiddo Campaini, Frederic De Courtois, Lorenzo Gorgoni. Ci sarebbero, poi, un pugno di dirigenti della banca. In totale una ventina di persone pagheranno; la "tariffa flat" dovrebbe essere sui 200mila euro a testa.Ma i passati gestori della banca senese travolta dallo scandalo derivati e Antonveneta sono attesi da un 2013 tutto di oblazioni.Bankitalia ha infatti aperti altri quattro procedimenti, in seguito a irregolarità emerse nei controlli ordinari svolti tra novembre 2012 e gennaio 2013. Uno contro il cda e i sindaci che a fine 2011 elargirono un bonus da 4 milioni - oltre al compenso - all'uscente Vigni, ad onta delle pesanti contestazioni che pochi mesi prima la vigilanza aveva mosso alla gestione che guidava. Il terzo giro di sanzioni riguarda le inadeguate segnalazioni alla vigilanza creditizia che cda, sindaci e dg diedero nel corso del 2011 sulle posizioni in derivati (come Alexandria e Santorini). Infine le segnalazioni di vigilanza sul bond Fresh - debito vestito da capitale - che riguardano cda, sindaci e 7-8 dirigenti del Monte e hanno dato luogo all'ipotesi di reato di ostacolo alla vigilanza. Via Nazionale, tra 2010 e 2012, svolse tre ispezioni a Siena con esiti critici, ma solo a fine 2011 riuscì a ottenere, via moral suasion, la rimozione dei vertici Mps.A marzo il Tesoro ha salvato la banca con un bond convertibile da 4 miliardi.© RIPRODUZIONE RISERVATADocument LAREP00020130405e9450001l
L'amico di Tremonti, l'hacker, i finanzieri 200 italiani nella rete di "OffshoreLeaks"; Il caso; Le rivelazioni de l'Espresso: depositi nelle Isole Vergini e Cooke. l.   704 words5 April 2013La RepubblicaLAREPItalianGruppo Editoriale L´Espresso Spa   MILANO - L'Italia, come tradizione nel campo, è ben rappresentata nell'elenco dei "risparmiatori" finiti nella rete dei paradisi fiscali di OffshoreLeaks: tra le centoventimila società create tra Cayman, Caraibi e isole Cook sono spuntati infatti i nomi di ben 200 cittadini con passaporto tricolore. E l'Espresso - che ha partecipato in esclusiva per il nostro paese al lavoro certosino dell'International consortium of investigative journalism (Icij) - inizia questa settimana a raccontare le loro storie.L'antipasto sono quattro nomi "pesanti" nella storia dell'industria e della finanza tricolori: Gaetano Terrin, commercialista che si è fatto le ossa nello studio dell'ex ministro alle finanze Giulio Tremonti; Fabio Ghioni, ex hacker professionista e "mente" di quel Tiger team protagonista delle intercettazioni illegali e delle intrusioni informatiche partite dalle strutture di Telecom Italia; tre famiglie di imprenditori e gioiellieri e la riservatissima famiglia dei Severgnini, soci di Mediobanca dall'epoca di Cuccia ed eredi del mitico Guido, ex socio di studio del bancarottiere Michele Sindona e custode riservatissimo di molti segreti dei salotti buoni.Nell'elenco del Icij sono spuntati Oreste e Giancarlo, suoi figli, due nomi sconosciuti alle grandi cronache ma ben noti nel miglio quadrato della finanza meneghina. Il padre è stato protagonista di molte delle turbolente battaglie finanziarie che hanno avuto come epicentro i poteri forti che ruotano attorno a via Filodrammatici.Ha pilotato l'ingresso in Mediobanca all'epoca di Enrico Cuccia della famiglia Fumagalli (quella della Candy) e degli Orlandi, ex padroni della Montefibre, aiutando così il potentissimo numero uno dell'istituto a puntellare il suo potere autoreferenziale in banca. La stessa famiglia Severgnini aveva in portafoglio finoa pochi anni fa4 milioni di titoli di Piazzetta Cuccia, scesi all'ultima assemblea a 395mila (valore di mercato poco più di un milione di euro).Il patriarca è stato arrestato nel 1994 da Antonio Di Pietro nell'ambito dell'inchiesta per tangenti alla Guardia di finanza ma è stato scagionato in Tribunale dove è stato ritenuto vittima e non colpevole del tentativo di corruzione. Oreste e Giancarlo hanno proseguito il lavoro del padre, allargando l'orizzonte del business anche ai presunti talenti emergenti della finanza tricolore (sono stati consulenti della Magiste di Stefano Ricucci, protagonista di uno sfortunato tentativo di scalataa Rcs) e sono finiti nella rete di OffshoreLeaks come titolari di un trustee alle Isole Cook e di altre due finanziarie nei paradisi fiscali.Terrin, come svela L'Espresso, è stato "protector" - vale a dire custode - del Claudius Trust, una società operativa alle Cook dal 1997 al 2006, epoca in cui lavorava per lo Studio Tremonti. «Ho accettato quell'incarico per amicizia, l'attività con l'ex ministro non c'entra nulla», ha spiegato al settimanale. Terrin è oggi sindaco delle Generali e di molte aziende dell'orbita triestina e nel curriculum presentato per la nomina al Leone nel 2008 si definiva comunque «stretto collaboratore del professor Giulio Tremonti dal 1998». Sotto le palme di Rarotonga è spuntata pure una ragnatela di Trust in cui si incrociano per varie strade le storie di tre famiglie imprenditoriali: i gioiellieri Pederzani - negozio in via Montenapoleone a Milano, quello della rapina da 800mila euro del 2008 da parte di un finto lavavetri - un ramo della dinastia Agusta e i Carimati di Carimate.Tutti, dopo le indiscrezioni nel loro coinvolgimento in OffshoreLeaks, dicono di non sapere nulla di queste società tra i cui beneficiari figurano anche l'Unione italiana Ciechi, la Lega per la lotta contro l'Aids e il centro per il bambino maltrattato.Una scelta non proprio ortodossa che secondo il settimanale potrebbe nascondere un escamotage per dribblare la magistratura. Pure Ghioni nega la paternità della Constant Surge Investments, localizzata ai Caraibi e domiciliata presso il suo indirizzo personale a Milano. «Non so nemmeno dove siano le Isole Vergini», ha dichiarato il regista dell'hackeraggio e dossieraggio illegale orchestrato illegalmente per anni all'interno delle strutture di Telecom Italia. Una vicenda per cui è pure finito agli arresti con l'accusa di aver percepito forti somme di denaro per effettuare intrusioni informatiche. © RIPRODUZIONE RISERVATADocument LAREP00020130405e94500013
Perquisizioni Gdf alla Sopaf indagato Giorgio Magnoni; L'inchiesta Indagine nata da un esposto di Unicredit, ipotesi di bancarotta e aggiotaggioVITTORIA PULEDDA   450 words4 April 2013La RepubblicaLAREPItalianGruppo Editoriale L´Espresso Spa   MILANO - Finale di partita sempre più inglorioso per Sopaf e per i fratelli Magnoni, esponenti da decenni della scena finanziaria milanese. La società ieri è stata oggetto di perquisizioni da parte del nucleo di polizia della Guardia di finanzae altrettantoè avvenuto in alcune abitazioni private.Le misure sono state prese nell'ambito dell'inchiesta condotta dal pm Gaetano Ruta, che ipotizza i reati di bancarotta e aggiotaggio (a proposito di un comunicato della società al mercato). Il primo degli indagati è Giorgio Magnoni, ex presidente di Sopaf prima che questa finisse in concordato preventivo, ma risultano indagati anche altri ex amministratori della società. Tra i soci di Sopaf c'era anche il fratello Ruggero, a suo tempo vice presidente di Lehman Brothers Europe (ora ha un incarico in Nomura Europe). Figli d'arte della finanza, peraltro: il padre Giuliano Magnoni, socio e anche consuocero del finanziere Sindona, venne prosciolto nel '90 per prescrizione nel processo per l'insolvenza della Banca Privata Italiana (dello stesso Sindona).A quanto si apprende le indagini attuali avrebbero documentato un "buco" di quasi 200 milioni di euro, frutto, in particolare, di investimenti sbagliati e "spericolati". I guai di Sopaf sono esplosi e alla fine si sono rivelati insanabili - con l'acquisizione (in condominio con Dea Capital, Banco Popolare e Aviva) di Banca network investimenti, evoluzione di Bipielle.net, ai tempi una costola della Banca Popolare di Lodi di Gianpiero Fiorani. Un investimento che ha generato perdite per 140 milioni di euro, spiega Claudio Testa, commissario liquidatore della società. Ma già negli anni precedenti Sopaf era incappata in un altro caso di finanza "rischiosa", quando aveva preso una quota nella discussa società di credito al consumo Delta, in condominio con la Cassa di risparmio di San Marino.Sopafè sospesa dagli scambi in Borsa da metà ottobre 2012 e dal 21 febbraio scorso è in concordato preventivo. La procura di Milano aveva presentato istanza di fallimento per la società e lo stesso aveva chiesto, nel settembre scorso, Unicredit, banca capofila dei creditori (che vede anche Bpm, Mps e Cassa di risparmio di Ferrara, mentre il bond convertibile è soprattutto in mano a Banca Akros e Aviva). La società, che aveva avuto a suo tempo una reazione molto stizzita, ha ottenuto il concordato preventivo ma aveva persino tentato la strada del concordato in continuità. Ora l'adunanza dei creditori è stata fissata in calendario per il 28 giugno prossimo. In quella occasione dovranno votare la proposta di concordato e, se la maggioranza di loro darà il suo assenso, il tribunale procederà all'omologa.© RIPRODUZIONE RISERVATADocument LAREP00020130404e9440001j
Mps, il rosso spaventa la Borsa giù del 10%, Consob la salva; Il caso; Lo stop alle vendite allo scoperto lima il tonfo al 2,8%ANDREA GRECO   520 words3 April 2013La RepubblicaLAREPItalianGruppo Editoriale L´Espresso Spa   MILANO - Mps sbanda ma non affonda a Piazza Affari, in reazione ai conti 2012, diffusi giovedì scorso a Borse chiuse e in rosso per 3,17 miliardi, circa un miliardo peggio delle attese degli investitori. L'azione ha chiuso in calo del 2,81% a 0,17 euro, forse sorretta dalla mossa della Consob, che a metà seduta - e dopo alcune sospensioni al ribasso - ha vietato la vendita di azioni senesi allo scoperto fino alla chiusura odierna. «Il divieto riguarda le vendite allo scoperto assistite dalla disponibilità dei titoli», ha reso noto la Commissione, con ciò rafforzando la misura contro le vendite "nude", già in vigore per tutte le azioni da novembre 2012.Così la quotazione, che pericolosamente avvicinava il minimo storico di 0,156 euro, è risalita a 0,179 euro.L'azione, volatile, è giunta a perdere il 13%, con un 3,5% del capitale scambiato. Gli analisti finanziari hanno compulsato nelle feste i messaggi della conference call dell'ad Fabrizio Viola di giovedì, e diffuso ieri giudizi critici. L'ufficio studi di Exane (Bnp Paribas) ha sforbiciato del 44% il prezzo obiettivo a 0,1 euro, con la ragione che Mps, dopo l'iniezione di Monti bond per 4 miliardi, non sarà in grado di liberarsi dal fardello statale prima del 2019, quindi fino ad allora non dovrebbe erogare dividendi. Kepler ha tagliato da 22 a 13 centesimi il prezzo target, per la perdita «shocking» del quarto trimestre 2012, mentre il patrimonio si consuma (di 190 punti il calo del Core tier 1). Deutsche Bank vede il titolo a 0,15, più ottimista Banca Akros che tiene l'azione in hold a 0,23 euro. Si capirà nelle prossime sedute se Mps, che tratta a un quinto del patrimonio tangibile (la media banche Italia è sul 50%) a questi prezzi ha trovato un supporto o no.Nei conti 2012 del Monte, di netta pulizia e rottura rispetto alla passata gestione sotto inchiesta, preoccupa il calo sensibile dei ricavi (-14,5%), e dei loro aggregati da interessi e commissioni. Anche il costo del rischio 2012, dopo l'ispezione Bankitalia sui crediti, è raddoppiato dal 2011, a 188 punti base. E il documento preparatorio dell'assemblea del 29 aprile conferma la preoccupante limatura di «alcuni miliardi» a febbraio, dopo l'esplosione dello scandalo derivati. Pure, alcuni analisti - Kepler, Ubs e Kfw hanno notato, nella presentazione di giovedì, che la banca ha dedotto dal margine di interesse 171 milioni di cedola sul Tremonti (ora Monti) bond, passando quegli 1,9 miliardi a raccolta. Un'impostazione in attesa di certificazione, ma che la banca ha visto asseverata da un primario studio legale, e che renderebbe deducibili fiscalmente gli interessi dovuti al Tesoro sui 4 miliardi di prestito convertibile, permettendo di limare i tassi di un 27,5%. Il risparmio stimato per Siena, nel quadriennio 2012-2015, sarebbe di oltre 360 milioni, con saggi annuali in riduzione dal 9% al 6,5%.© RIPRODUZIONE RISERVATADocument LAREP00020130403e9430001v
Mediobanca presenta il listone Generali Ferak diventerà quarto socio del Leone; Le nomineGIOVANNI PONS   489 words3 April 2013La RepubblicaLAREPItalianGruppo Editoriale L´Espresso Spa   MILANO - Il nuovo consiglio di amministrazione di Generali è ormai delineato. La lista di maggioranza presentata ieri sera da Mediobanca non contiene sorprese e prevede che il numero dei componenti scenda da 15 a 11 con un solo consigliere (Paola Sapienza) indicato dalla lista di minoranza presentata da Assogestioni. Dunque Gabriele Galateri viene confermato presidente per un altro triennio, Mario Greco amministratore delegato, Vincent Bollorè e Francesco Gaetano Caltagirone saranno ancora i vicepresidenti, Lorenzo Pellicioli consigliere a presidio del 2,4% di De Agostini, Paolo Scaroni e Clemente Rebecchini consiglieri in quota Mediobanca e poi gli indipendenti Ornella Barra, Sabrina Pucci e Alberta Figari.Gli unici azionisti a non essere rappresentati sono Leonardo Del Vecchio, titolare di un 3% (forse limato al ribasso), rimasto fuori per scelta personale e la Effeti, la joint venture tra Fondazione Crt e Ferak che possiede il 2,2% del Leone di Trieste. Quest'ultima esclusione, però, è stata piuttosto travagliata. I soci torinesie veneti erano infatti entrati in rotta di collisione nel primo semestre 2012 sull'onda dell'operazione Unipol-Fonsai che ha visto opporsi a Unicredit (partecipata da Crt) e Mediobanca la Palladio Finanziaria di Roberto Meneguzzo e Giorgio Drago (azionista di Ferak). A fine 2012 la Palladio avanzò a Crt l'offerta di rilevare tutto il pacchetto posseduto da Effeti sancendo così il divorzio ma per oltre tre mesi i torinesi hanno fatto melina. A un certo punto era stato trovato un accordo sul nome da presentare per il consiglio Generali (inizialmente era Roberto Ruozi, poi una donna) ma in cambio del suo voto Crt voleva vedersi ricomprare un bond da 95 milioni emesso nel 2011 e con scadenza 2016 servito a rimborsare una parte dell'indebitamento iniziale nei confronti di Veneto Banca.Tuttavia quando si è trattato di passare dalla teoria alla pratica l'accordoè sfumatoe Mediobanca ha avuto buon gioco a non inserire alcun componente di Effeti nella rosa di nomi per il prossimo cda Generali. Le schermaglie tra torinesi e veneti sono proseguite con le dimissioni di Angelo Miglietta dal cda di Effeti e la mancata cooptazione (finora) di Massimo Lapucci, il nuovo direttore generale della Crt. A questo punto, inoltre, Palladio si è detta non disponibile a ricomprare i 95 milioni di bond in mano alla Fondazione prima della scadenza del 2016 e dunque con ogni probabilità si procederà alla scissione di Effeti. Ferak si troverà così in mano altri 18 milioni di azioni Generali che si aggiungono a quelle già possedute per un 2,7% totale del capitale che la fa diventare quarto azionista del Leone di Trieste con un valore di carico delle azioni tra 19 e 20 euro. E debiti per soli 85 milioni, visto che con l'attività di trading sono stati guadagnati da Effeti circa 60 milioni andati a ridurre l'esposizione verso la banca. © RIPRODUZIONE RISERVATADocument LAREP00020130403e9430001t
Risanamento, scontro nel credito sulla vendita dei palazzi parigini; Intesa-Unicredit tifano Qatar, Popolare per ZuninoVITTORIA PULEDDA   623 words2 April 2013La RepubblicaLAREPItalianGruppo Editoriale L´Espresso Spa   MILANO - Chi è vicino al dossier descrive la situazione intorno a Risanamento come "fluida".Qualcun altro si aspetta, o forse solo lo spera, che verso la metà del mese possa essere convocato un nuovo cda per la cessione degli immobili francesi del gruppo.Sulla "vicenda" è in atto un acceso scontro tra le banche: da un lato Unicredit e Intesa, principali creditori-azioniste di Risanamento, dall'altra il Banco Popolare, che della società ha ben poco (il 3,5%) ma in compenso è esposto per cifre consistenti verso il "Sistema holding", cioè le tre societàa monte di Luigi Zunino (Zunino investimenti Italia, Tradim e Nuova Parva) a suo tempo oggetto di ristrutturazione ex articolo 182 bis insieme alla stessa Risanamento. Una differenza di piani che spiega perché gli interessi dei vari creditori non sono del tutto allineati. Lo scontro è venuto allo scoperto con le due offerte, quella di Zunino da un lato e quella del Qatar (successiva) dall'altro. Quando si è fatta avanti quest'ultima, Unicredit e Intesa con due missive (praticamente identiche) ai consiglieri di Risanamento hanno caldeggiato l'ipotesi di verificare la proposta degli investitori del Qatar. In cambio di un'offerta cash, gli investitori arabi vogliono trattare in esclusiva, come ha spiegato il loro advisor Lazard in un'articolata lettera (anzi due, una prima di Natale e una il giorno di San Valentino) inviata al cda di Risanamento. La società tuttavia, con una forte spaccatura al suo interno, all'ultimo consiglio non l'ha concessa.Oggetto del desiderio, per entrambi i pretendenti e probabilmente per qualsiasi altra ipotesi si possa affacciare, sono gli immobili francesi, veri gioielli situati nel "Triangle d'or" di Parigi: location di eccezione e affitti adeguati, che ripagano interessi e mutui ipotecari (circa 800 milioni).Seppur senza dichiarazioni ufficiali, chi è vicino all'ad del Banco Popolare l'ha più volte sentito esprimere la sua contrarietà per essere stato tagliato fuori dalla partita Qatar mentre il manager puntava ad una posizione condivisa tra banche. Pare che abbia più volte sottolineato che se proprio non si arriverà ad un accordo, allora sarebbe meglio promuovere un'asta internazionale per valorizzare gli immobili francesi. Che, pensano probabilmente a Verona, sarebbero venduti meglio da Zunino (che sembra abbia presentato un piano complessivo di valorizzazione di quegli asset). Saviotti, del resto, ha ragioni forti per far sentire la sua voce: al momento della ristrutturazione di Risanamento il ruolo del Banco fu richiamato espressamente nel procedimento del 182 bis firmato dal Tribunale e in quella sede Verona concesse anche 20 milioni di nuova finanza alle tre disastrate società a monte di Zunino. Per questo il Banco ha sensibilità diverse rispetto a Unicredit e Intesa.Dal punto di vista di Risanamento, il punto-chiave è quanto il Qatar valorizza gli immobili: si parla di una somma consistente e superiore al Nav (il valore di libro degli immobili). Grosso modo, dovrebbe aggirarsi intorno a 1,15 miliardi, forse qualcosa in più considerando anche un centinaio di milioni di investimento nell'area di Santa Giulia (su cui Risanamento ha in piedi una trattativa con Idea Fimit, per un fondo immobiliare). Abbastanza, secondo quanto ritengono fonti vicine al dossier, per far incassare a Risanamento tra i 200 e i 250 milioni, al netto del debito, da redistribuire pro-quota ai soci di Risanamento quindi anche il Banco). Secondo altri, invece, l'offerta non lascia così tante risorse nelle casse della società. E ciò contribuisce a creare malumore nel Banco. Di sicuro, il momento non è facile per il settore immobiliare, tanto che secondo fonti di stampa anche Citylife starebbe cercando un advisor per rinegoziare il debito.Document LAREP00020130402e9420001h
"Carige fuori dalle assicurazioni dopo le dismissioni conti a posto"; L'intervista Il presidente Berneschi: Bankitalia e Consob hanno condiviso il nostro piano e la Fondazione collaboraMASSIMO MINELLA   581 words2 April 2013La RepubblicaLAREPItalianGruppo Editoriale L´Espresso Spa   GENOVA - «Noi nell'occhio del ciclone? Nell'occhio c'è calma, noi siamo all'esterno e stiamo girando a mille». Giovanni Berneschi è il presidente di Banca Carige, il gruppo di credito ligure finito a più riprese sotto la lente di Bankitalia, ripreso dalla Consob, contestato per la mancata cessione delle assicurazioni e, se ancora non bastasse, con un titolo azionario che ha perso il 75% del suo valore in due anni. All'assemblea di fine aprile, gli azionisti apprenderanno ufficialmente che per loro non ci sarà un centesimo di dividendo. E ci sarà battaglia. «Ma supereremo anche questo momento, perché i nostri conti sono a posto» dice Berneschi. Veramente, presidente, il consolidato 2012 si è chiuso con una perdita di 63,2 milioni di euro.«La perdita è causata dal comparto assicurativo danni. La spa, cioè la banca, ha chiuso con un utile di 185,7 milioni di euro, quasi il 20% in più dell'anno prima. Utile frutto dell'attività ordinaria corrente». E l'utile straordinario da 738 milioni derivante dallo scorporo degli sportelli fuori Liguria confluiti in Carige Italia spa? Pensavate di portarlo tutto a patrimonio, ma la Consob è stato di diverso avviso.«Questo è un altro capitolo. Lo scorporo serve per affrancare gli avviamenti che avevamo pagato in contanti, un euro sopra l'altro. Con questo utile straordinario abbiamo rifondato la cassa. E la Consob non ha contestato l'entità dei benefici una tantum, ma ce ne ha riconosciuto una quota da 251 milioni sul consolidato 2012. Il resto lo recupereremo nei prossimi esercizi. E comunque, senza questi 251, l'aumento avrebbe dovuto superare il miliardo di euro».Torniamo al nodo delle assicurazioni. Non potevate pensarci prima alla dismissione? «No, prima dovevamo sistemare i conti della Danni (Carige Assicurazioni ndr ). E stiamo valutando una soluzione analoga per Carige Vita Nuova, anche se i risultati sono buoni, ma noi vogliamo concentrarci sulla nostra attività tradizionale». L'ispezione di Bankitalia ha stabilito che non avete i numeri per stare dentro Basilea III.«E' falso, gli ispettori di Bankitalia hanno controllatoi nostri contie condiviso totalmente il piano di rafforzamento patrimoniale, attraverso un aumento di capitale da 800 milioni di euro, che ci consentirà di superare i parametri minimi imposti da Basilea III, che per il core tier 1 parlano del 7,2%».Come ci arriverete? «Vendendo tutto quello che non rientra nel core business e non è nemmeno detto che sia necessario chiedere soldi agli azionisti» Come sono i rapporti con la Fondazione Carige? «Buoni. Certo, ci sono discussioni, anche accese. Ma insieme abbiamo condiviso questa operazione di rafforzamento patrimoniale».Ma non è troppo alta, secondo lei, la quota di controllo al 47% che non rende la banca contendibile? «A questa percentuale l'ho portata io, che sono stato dieci anni anche direttore generale della Fondazione. Secondo me non è il momento di discutere di percentuali, ma di lavorare assieme».Il caso Carige è accostato a quello del Monte dei Paschi. Che cosa risponde? «Che la cosa mi amareggia profondamente. C'è un'inchiesta in corso, non ho elementi certi per poter giudicare. Ma quanto viene contestato nella vicenda di Siena non ha alcun aggancio possibile con Carige. L'unico elemento che ci accomuna è il peso delle due fondazioni, ma questo non può bastare per muoverci attacchi così violenti».Document LAREP00020130402e9420001e
Banche in rosso per 1,75 miliardi nel 2012; Perdite su crediti e accantonamenti rovinano i bilanci. E nel 2013 torna il "rischio Btp"ANDREA GRECO M   585 words2 April 2013La RepubblicaLAREPItalianGruppo Editoriale L´Espresso Spa   ILANO - Con la maxi perdita di Mps s'è chiusa la tornata dei bilanci bancari 2012. Non una parata di gloria per gli istituti, l'anno iniziato non si annuncia migliore: la lunga recessione italiana affanna imprese e famiglie e intacca la loro fama di buoni pagatori.Una scorsa ai bilanci dei maggiori 11 istituti operanti nel paese mostra che l'aggregato dei conti economici è negativo per 1,75 miliardi. È formalmente meglio del saldo 2011. In realtà le cose sono peggiorate, perché a differenza di molte perdite 2011 appostate svalutando gli avviamenti, quelle su crediti sono perdite "vere". Gli avviamenti non sono che auspici di redditività futura; quando si rivelano utopici si tira una riga. Stavolta no, come dimostra la pattuglia di banche in rosso e senza dividendi (5 su 11).Fin dal 2008 le banche- in tutto il mondo - sono un gregge in balia di macrotendenze che ne minano i fondamentali: tra il crac Lehman e la crisi Btp furono i requisiti di capitale, dall'anno scorso, con la seconda recessione, sono svalutazioni e accantonamenti di crediti. Unicredit e Intesa Sanpaolo, le due grandi che tengono in utile i conti, la prima grazie alle controllate oltrefrontiera, la seconda sostenendosi con l'exploit di Banca Imi e il trading su titoli propri e di Stato. Poi ci sono cinque gruppi (Mps, Banco popolare, Bpm, Carige, Bper) su cui le pressioni del Fondo monetario - declinate in "suggerimenti" dalla Banca d'Italia - hanno portato ad ampie rettifiche del libro crediti e relative coperture. Ne derivano bilanci in rosso, più o meno profondo, e ricapitalizzazioni fatte, annunciate o prossime. Resistono in utile Ubi (di poco) e Bnl, in forte calo, insieme al Credem, unica banca ad accrescere sensibilmente le grandezze di conto economico.Spedito in soffitta il 2012, è difficile per gli addetti ai lavori capire oggi se il 2013 sarà semplicemente gramo o "molto gramo": l'incognita Btp torna a incombere sulle previsioni. A un mese da elezioni politiche senza costrutto - e con il caso Cipro che spaventa gli investitori in Europa - lo spread con il Bund s'è allargato di un centinaio di punti, un po' meno di quanto abbiano sofferto le azioni bancarie. I mercati sono di umore sospeso, ma è certo che una recrudescenza dello spread complicherebbe i costi di raccolta delle banche (come due anni fa) e la tenuta dei patrimoni, che regge tra qualche fatica. Sul lato dei ricavi appare scontato che il margine di interesse resti sotto pressione, sia per la decrescita dei volumi - tra scarsa offerta e scarsa domanda di credito - sia perché il tasso Euribor (ora sullo 0,20%) dovrebbe ulteriormente calare. Poi andrà gestito il costo del credito, drammatico nel 2012 anche per effetto degli accantonamenti chiesti dalla vigilanza; gli analisti bancari attendono un 2013 simile, ma depurato della pulizia chiesta da Via Nazionale.Gli aspetti positivi (ma chiedete ai bancari) sono sui costi, che potrebbero limare di un altro 23% per effetto degli accordi sindacali 2012, e sulle commissioni.Un po' tutti gli istituti stanno lavorando ad ampliarle, dirottando risorse verso il risparmio gestito. Lo si è visto dai dati Assogestioni, che in gennaio e febbraio denotano una raccolta di 11,8 miliardi, che già compensa gli 11,3 miliardi fuggiti nel 2012. Ma le commissioni bancarie sono funzioni del risparmio esistente (oltre che dell'andamento dei mercati).Document LAREP00020130402e9420001d
"Mussari pensava a sé, Vigni regista dei derivati" pronte le carte per l'azione di responsabilità Mps; L'inchiesta Le accuse nella relazione messa a disposizione dei soci in vista dell'assemblea del 29 aprileANDREA GRECO   398 words30 March 2013La RepubblicaLAREPItalianGruppo Editoriale L´Espresso Spa   MILANO - Il Monte dei Paschi prepara il conto alla passata gestione di Giuseppe Mussari e Antonio Vigni, e alle banche Nomura e Deutsche Bank. Tutti sono chiamati a rispondere per danni da 1.200 milioni, per avere realizzato Alexandria e Santorini, operazioni «con obiettivi certamente illeciti di occultamento delle perdite» e «di totale irrazionalità e carenza di qualsiasi ragione e giustificazione economica». Con due relazioni da totali 74 pagine, allegate al materiale dell'assemblea del 29 aprile, il vertice guidato da Alessandro Profumo e Fabrizio Viola chiederà ai soci di votare l'azione di responsabilità depositata al tribunale civile di Firenze un mese fa.Gli azionisti che leggeranno le carte, scaricate sul sito Mps, capiranno meglio il perché delle richieste danni: 700 milioni per Alexandria (ai due manager e a Nomura), 500 per Santorini (ai due manager e a Deutsche Bank).Solo di sovrapprezzo del funding, la prima è costata 111 milioni ai senesi, la seconda 62,4. Ma entrambe «non andavano realizzate», si legge nella relazione, e avevano «un obiettivo certamente illecito, l'occultamento della perdite. Già questa sola considerazione sarebbe sufficientea fondare la responsabilità non solo dei vertici Mps, ma anche dei soggetti terzi coinvolti, perfettamente consapevoli del contesto, delle finalità illecite che Mussari e Vigni intendevano perseguire e degli enormi pregiudizi che le operazioni causavano alla banca». A Nomura e Deutsche Bank si contesta d'essersi prestate a un soccorso, lautamente pagato, per architetture «di evidente e totale irrazionalità, e prive di qualsiasi ragione economica». I due strutturati-derivati, inoltre, «non sono state correttamente contabilizzati né sottoposti alla necessaria approvazione del cda Mps». Di questo la nuova gestione incolpa l'ex presidente («mirava a conservare la leadership per perseguire interessi estranei e contrari a quelli della società,e contribuì decisivamente all'operazione con Nomura») e l'ex dg («deus ex machina del confezionamento derivati, che portano tutti la sua firma»).Sull'ex capo finanza Gianluca Baldassarri «e su altri corresponsabili», poi, la banca si riserva di agire dopo la magistratura, che ieri a Siena ha tenuto un lungo vertice sulle trasferte di Milano e (giovedì) Lugano, questa giudicata «molto, molto proficua». Nuovi interrogatori sono in vista.© RIPRODUZIONE RISERVATADocument LAREP00020130330e93u0001l
Telecom, Bernabè bussa ad H3g e i soci Telco cercano nuovi vertici; Il caso Sempre più intenso l'attrito con gli azionisti forti: il management rispolvera l'integrazione con 3 Italia; Galateri avrebbe ricevuto il mandato di sondare i possibili sostituti di presidente e ad La valutazione di 3 il nodo della trattativa: è in rosso, ma i cinesi chiedono 2 miliardis. b.   594 words30 March 2013La RepubblicaLAREPItalianGruppo Editoriale L´Espresso Spa   MILANO - Pasqua da separati in casa in Telecom Italia. Mentre i soci forti di Telco avviano cauti sondaggi per trovare un nuovo management, il presidente esecutivo Franco Bernabè sarebbe a sua volta in cerca di nuovi azionisti pronti a supportarne la gestione. Giorni fa Marco Fossati, che del colosso tlc ha il 4,9%, s'era presentato in Mediobanca chiedendo di appoggiare la sua mozione di sfiducia ai vertici.Non ha trovato la sponda sperata, ma i pattisti di Telco (oltre a Piazzetta Cuccia ci sono Intesa Sanpaolo, Generali e Telefonica) hanno convinzioni non dissimili dall'ex padrone della Star.Negli ultimi mesi Bernabè e l'ad Marco Patuano avrebbero infatti perso la fiducia di Telco, che li ha voluti nel 2011. In via ufficiosa, sarebbe già partita la ricerca di due nuovi manager capaci di risollevare Telecom. L'incarico di proporre candidati sarebbe stato affidato al presidente di Generali Gabriele Galateri, che oltre a essere rappresentate del primo socio italiano di Telco è in stretti rapporti con il numero uno di Telefonica Cesar Alierta. Mediobanca e Intesa avrebbero quindi demandato ai soci più grandi, Generali (30,6%) e Telefonica (46,6%), la scelta di una rosa da sottoporre al cda Telco; tra gli addetti ai lavori circolano i nomi di Corrado Passera, Paolo Scaroni e Francesco Caio, ma le consultazioni non sono nel vivo. La soluzione va trovata presto, anche perché il mandato del management attuale scadrà con l'approvazione del bilancio 2013, da cui non c'è da attendersi niente di buono. I conti del primo trimestre saranno pesanti, e non si vede una rapida inversione di tendenza.Sull'opposto fronte dirigenziale, Bernabè sarebbe ancora in cerca di nuovi soci, come aveva fatto senza successo con il magnate egiziano Naguib Sawiris a novembre. La soluzione allo studio (ma che difficilmente sarà portata già nel consiglio del 7 aprile) è la stessa che il presidente aveva presentato in un cda del 2011: acquisizione carta contro carta di 3 Italia, che consenta al gruppo cinese Hutchison Whampoa di partecipare alla governance societaria apportando le azioni Telecom di nuova emissione nel patto Telco. L'idea in sé ha una logica industriale, perché quattro operatori mobili in Italia sono tanti: solo che Hutchison sembra ambire, per 3 Italia, a una valutazione sui 2 miliardi, che i soci Telco giudicano «prezzo di fantasia». Anche perché valutare generosamente una società che è sempre stata in perdita - a fronte di un'azienda che produce utili e oggi si trova sui minimi storici - sarebbe un autogol. Tra debiti e capitale ordinario e rnc Telecom vale 40 miliardi: ai prezzi di Borsa, conferendo 3 Italia a 2 miliardi Hutchinson avrebbe in cambio il 4,8% di Telecom. Se invece il magnate cinese accettasse di concambiare al valore di carico dei soci Telco (1,2 euro), la valutazione di Telecom salirebbe a 53 miliardi, per cui a H3g spetterebbe il 3,6% delle quote, comunque più di Intesa Sanpaolo e Mediobanca (indirettamente hanno il 2,6% ognuna). La mossa di Bernabè, se andasse a segno, potrebbe comunque preludere a un rafforzamento ai vertici, anche per gestire al meglio la difficile integrazione tra Tim e 3 Italia. © RIPRODUZIONE RISERVATADocument LAREP00020130330e93u0001f
POPOLARI, GLI ERRORI DELLA BANCA D'ITALIA; IL MERCATOALESSANDRO PENATI   687 words30 March 2013La RepubblicaLAREPItalianGruppo Editoriale L´Espresso Spa   LA CRISI finanziaria ha imposto alle banche di ridurre la leva: per ogni livello di patrimonio, possono erogare meno prestiti e assumersi rischi minori. Quelle italiane devono anche sopportare l'onere delle maggiori sofferenze che la recessione comporta; e sostenere un più elevato costo della raccolta (il "rischio Italia"). Quindi, hanno bisogno di capitali. Da qui, il rinnovato dibattito sulle Fondazioni: avendo i patrimoni investiti in titoli bancari che hanno perso in media l'80%, non dispongono più di capitali adeguati a sostenere le banche, né vogliono abdicare al ruolo di socio di riferimento.C'è però un altro problema: la governance delle banche popolari, che detengono un quinto delle attività del sistema. Il voto capitario (un voto a prescindere dalle azioni detenute) ostacola l'accesso al mercato dei capitali. E, rendendo la proprietà non contendibile, rende anche il management autoreferenziale.Il voto capitario è retaggio dell'origine cooperativa e dovrebbe assicurare che la banca sia gestita nell'interesse esclusivo di clienti e dipendenti, in quanto soci;e che nessun azionista possa far prevalere i propri interessi su quelli comuni.Ideale con un numero limitato di soci, concentrati sul territorio. Va bene quindi per il credito cooperativo e le piccole banche locali; ma non ha senso per banche nazionali e quotate in Borsa.Un limite che diventa oggi un costo per il Paese, ma che trova un sostegno bipartisan in politica: persino il Decreto Sviluppo del 2012 non va oltre qualche impercettibile cambiamento nei limiti al diritto di voto e al possesso azionario.Pure Banca d'Italia, per bocca del Vice Direttore Generale, ha di recente reiterato il ruolo «rilevante [...] al servizio dell'innovazione e della crescita delle imprese nel nostro Paese» delle banche popolari, e la loro capacità di «coltivare relazioni di lungo periodo con la clientela» e «favorire la patrimonializzazione delle imprese».Non è così alla prova dei fatti. Se prendiamo le prime quattro popolari (Bpm, Popolare, Ubi,e Bper), in Borsa hanno perso in media l'84% dai loro massimi, esattamente quanto le maggiori Spa (Unicredit, Intesa, Mps, Carige) che hanno le Fondazioni come socio di riferimento: evidentemente gli investitori non vedono differenze. E hanno ragione. Queste banche operano con una leva quasi identica alle Spa (attività pari a 14 volte il patrimonio in media negli ultimi 5 anni). Hanno una struttura di finanziamento dei prestiti simile (un rapporto depositi/prestiti di 62% contro 59%); simili livelli di produttività (un rapporto commissioni/costo del lavoro di 84% contro 87%); e identica (a parte Mps) capacità di valutare i rischi (le rettifiche assorbono il 66% del margine di interesse in media per entrambi i gruppi). Il radicamento territoriale è quindi solo un pretesto che non deve più essere usato per rifiutare la trasformazione in Spa, cruciale almeno per le grandi popolari.E' una buona notizia, dunque, che Bpm intenda abbandonare la governance da popolare. Ma solo in parte. Il Fondo BI-Invest di Bonomi (il quale farebbe bene a dimettersi dal consiglio di Rcs, che sta negoziando la ristrutturazione del debito anche con Bpm, di cuiè presidente) ha acquisito il controllo di fatto a fine 2011 con un piccolo investimento (84 milioni il valore del suo 8,6% ai prezzi dell'aumento) sfruttando proprio la necessità di un maxi aumento della banca e la sua difficoltà di accedere al mercato dei capitali.Insediato al vertice, cambia la popolare in Spa facilitando così la futura monetizzazione del suo investimento, e sostenendo il prezzo del titolo grazie alla sua acquisita contendibilità.Congratulazioni. Ma sarebbe stato meglio (l'avevo suggerito a suo tempo) che la Banca d'Italia avesse imposto la trasformazione in Spa come condizione per l'aumento di capitale richiesto: avrebbe facilitato l'ingresso di un socio stabile, magari una fusione,e assegnato il premio di controllo a chi era disposto a pagare per il 51%, non l'8,6%.Meglio se la trasformazione in Spa delle popolari fosse il risultato della volontà di ristrutturare il nostro sistema bancario, piuttosto che del legittimo interesse di un private equity di assicurarsi un profitto elevato.© RIPRODUZIONE RISERVATADocument LAREP00020130330e93u0001d
Mps, profondo rosso da 3,17 miliardi; Rettifiche sui crediti a quota 2,6 miliardi. Viola: ma è il bilancio della svoltaANDREA GRECO FRANCESCO VIVIANO   595 words29 March 2013La RepubblicaLAREPItalianGruppo Editoriale L´Espresso Spa   MILANO - Monte dei Paschi archivia il duro 2012 con un bilancio di pulizia più radicale rispetto al preventivabile. La perdita netta è 3,17 miliardi (un miliardo più delle attese del mercato), dopo svalutazioni di crediti per 2,67 miliardi. «È il bilancio della svolta», ha detto l'ad Fabrizio Viola. Purtroppo dietro la curva il manager troverà una banca sì risanata, ma con le incognite di ritrovare un'operatività a prova di recessione, e una redditività che possa ripagare i 4 miliardi di prestito del Tesoro. Pena una nazionalizzazione a tappe. Non sono solo le scorie della turbofinanza della vecchia gestione a segnare i conti. Il riassetto degli strutturati Santorini, Nota Italia e Alexandria pesa per 700 milioni, come già detto a gennaio.È la qualità del credito a incidere di più: l'ultima ispezione di Bankitalia (parallela a quelle appena svolte sui principali istituti) ha moltiplicato gli accantonamenti. Solo nel quarto trimestre la voce pesa per 1,37 miliardi, di cui oltre metà "consigliati" dalla vigilanza. «Mai come oggi gli occhi sono puntati sulla qualità del credito», ha detto Viola, che con questa ripulitura di attivi porta la copertura delle sofferenze Mps al 57,9%, contro una media del 51,3% dei primi sette istituti nazionali. Poi ci sono gli avviamenti, che già nel 2011 avevano condotto i conti Mps a un rosso di 4,7 miliardi, e l'anno scorso sono stati quasi del tutto azzerati: circa 1,6 miliardi tra goodwill, intangibili e la quota in Am Holding. Si aggiungano 311 milioni di oneri una tantum per incentivare il personale in uscita (pur in un calo complessivo dei costi del 3,7% per Mps, un terzo meglio della media banche Italia). Si consideri il mancato apporto del carry trade su titoli pubblici (solo 118 milioni nell'esercizio, perché i 26 miliardi di Btp sono in buona parte al servizio delle famigerate operazioni strutturate a saldo negativo). Si aggiunga che 171 milioni è costata la cedola dei Tremonti bond da 1,9 miliardi. Resta una banca che ha perso in un anno il 18% dei ricavi (40% tra ottobre e dicembre), e ha una struttura delle entrate che ripaga a fatica i costi operativi, senza contare il costo del credito, che nell'Italia decotta ammala tutto il settore. Il patrimonio Core tier 1 a fine 2012 era l'8,9% (stabile); conteggiandoi Monti bond emessi un mese fa, il patrimonio primario sale all'11,3%.Frattanto proseguono le indagini degli inquirenti senesi. Ieri i pm Natalini e Grosso hanno incontrato, a Lugano, i colleghi ticinesi che hanno avviato un'indagine parallela con ipotesi di riciclaggio su Gian Luca Baldassarri, ex capo area finanza Mps in carcere. Incontro che i pm italiani hanno definito «fruttuoso». L'altro ierii due magistrati eranoa Milano, dove la sede di Banca Nomura è stata perquisita e la Gdf ha sequestrato l'archivio informatico, ora nelle mani dei tecnici della Polizia Postale. S'indaga sull'acquisto di Antonveneta e sul derivato Alexandria, di cui Nomura fu controparte. Entro un paio di settimane tutti i dati dei giapponesi saranno tradotti e trasmessi ai pm, che vogliono verificare l'operazione di riassetto del "Cdo squared", il contestuale finanziamento garantito da Btp, e accertare se siano state retrocesse somme a Baldassarri, che ne fu il regista e per Alexandria è indagato in concorso con l'ex presidente Giuseppe Mussari e l'ex dg Antonio Vigni.Document LAREP00020130329e93t0001m
LA GERONTOCRAZIA DELLE BANCHETITO BOERI   1,098 words28 March 2013La RepubblicaLAREPItalianGruppo Editoriale L´Espresso Spa   (segue dalla prima pagina)SE NON fosse per il Principato di Monaco dove la speranza di vita alla nascita è di quasi 90 anni, gli italiani sarebbero i cittadini più longevi d'Europa. Se non fosse per Roversi Monaco, chiamato a "soli" 74 anni dal Consiglio di Gestione di Banca Intesa a presiedere la controllata Banca Imi, i vertici della più grande banca italiana sarebbero appannaggio esclusivo di ottuagenari, da un quarto di secolo in quelle posizioni.Anche l'ex interminabile rettore dell'ateneo bolognese, comunque, aderisce, al patto per garantirsi poltrone a vita: arriverà a questa nuova carica direttamente dalla Presidenza di fondazione Carisbo, a sua volta azionista di Banca Intesa. Nello stesso giro di nomine incrociate tra banche e fondazioni, Gianguido Sacchi Morsiani è stato chiamato alla guida della Cassa di Risparmio di Bologna, carica che aveva già occupato per 24 anni, dal 1980 al 2004. Ha due anni in meno di chi lo ha nominato: Giovanni Bazoli, da 27 anni alla guida di ciò che oggi è Banca Intesa San Paolo, pronto ad essere riconfermatoa 81 anni come Presidente del Consiglio di Sorveglianza. È stato a sua volta designato capolista da Giuseppe Guzzetti, prossimo al terzo mandato alla guida di Fondazione Cariplo, nonostante lo statuto non ne preveda più di due, con la prospettiva di completarlo quando avrà 86 anni compiuti. Si gioverà del precedente di Antonio Finotti, confermato alla guida di Cariparo fino al 2018, quando avrà 89 anni e sarà stato per 22 anni ai vertici della fondazione. Non sono casi isolati: l'età media dei membri dei consigli d'amministrazione delle 23 maggiori banche italiane è di quasi 5 anni più elevata che negli altri paesi europei. Lo è anche la mediana, una misura che non risente dei casi estremi, come i numeri ragguardevoli che può esibire nei conti anagrafici quella che forse andrebbe ribattezzata come Banca Matusa. Come dice una pubblicità del gruppo, "sono le persone che fanno la differenza" ed è certamente possibile che i banchieri italiani siano davvero eccellenti a tutte le età. Questo spiegherebbe perché, in media, le persone che siedono nei board delle banche italiane guadagnino il doppio dei banchieri tedeschi e ancora di più rispetto ai loro omologhi europei. Spiegherebbe anche perché i compensi dei nostri banchieri rispondano più all'età che alla redditività dell'azienda di credito che gestiscono.Vecchi banchieri per una tradizione millenaria come quelle del fare banca sullo stivale, purtroppo costellata, specie in quel di Siena, da numerosi fallimenti (tra cui quello della Compagnia Gran Tavola, la più grande banca europea nel Trecento, antesignana dello Ior, dato che gestiva le risorse dei Papi).Se sono così bravi, viene da chiedersi perché non siano stati chiamati a dirigere banche ancora più grandi, perché non abbiano voluto cimentarsi in incarichi più prestigiosi anziché rimanere a vita sulla stessa poltrona. Avrebbe fatto bene sia a loro che alle "loro" banche. È una buona prassi di corporate governance quella di non andare mai oltre ai tre mandati per le posizioni di amministratore delegato, segretario generale e presidente. Il ricambio permette di fare pulizia nei bilanci e di innovare. Anche per questo, Generali e Mediobanca hanno posto limiti di età ai loro vertici e agli organi sociali, impedendo al consigliere di Banca Intesa, Alessandro Pedersoli, 84 anni fra qualche settimana, di ricandidarsi.Ma i limiti di età o nel numero di mandati non affrontano la radice del problema, cheè nella governance delle nostre banche.Da noi esiste l'istituto del banchiere a vita, perché il connubio fra banchieri e politici ha creato roccaforti inviolabili che reggono a guerre e invasioni anche barbariche, perché puntellate su cariche spalmate accuratamente su tutto l'arco costituzionale, onde essere impermeabili ai cambiamenti di maggioranza a livello sia locale che nazionale.Non stupisce perciò che si possano fare nomine come quelle precedentemente evocate nel pieno del ciclone che ha investito le nostre rappresentanze parlamentari, contribuendo quanto meno a un loro forte ringiovanimento. Il fatto è che la gestione politica delle poltrone bancarie diventa ancora più preziosa, irrinunciabile oltre che impresentabile, quando i politici nutrono maggiori preoccupazioni per la propria carriera futura. Quanti di loro si ritengono al capolinea, potranno sempre riciclarsi trasformandosi in banchieri, magari dopo un periodo in purgatorio passato ai vertici di qualche fondazione bancaria.La gerobancrazia paralizza le nostre banche nel momento in cui dovrebbero dare il maggiore contributo al rilancio dell'economia. Avrebbero bisogno di capitale fresco, possibilmente iniettato da investitori istituzionali, in grado di valorizzare la redditività nel medio-lungo periodo, scovando nuovi progetti imprenditoriali al di fuori del mondo delle grandi famiglie ben noto agli eterni banchieri. Invece, le fondazioni bancarie, che si sono dissanguate per poter continuare a nominare i vertici delle banche, impediscono ora alle banche di ricapitalizzarsi. Lo fanno esplicitamente, pur di non vedere diluite le proprie quote, come nel caso di Fondazione Carige, che ha imposto alla banca omonima, di cui detiene il 47 per cento delle azioni, "il minore aumento di capitale possibile".Oppure lo fanno implicitamente scoraggiando gli unici investitori istituzionali oggi disponibili sulla piazza, i fondi comuni esteri, dal partecipare agli aumenti di capitale. Perché come in tutti gli imperi nelle fasi di declino, anche l'intreccio fra banche e fondazioni viola ogni regola, pur di mantenersi in sella. Temendo che le liste nominate col manuale Cencelli dalle fondazioni (che non dovrebbero comunque eleggere loro rappresentanti nei board delle banche) non riuscissero a spartire tutte le poltrone di Banca Intesa, il gestore da questa controllato, Eurizon, ha voluto intervenire anche sulle liste di minoranza predisposte da Assogestioni. I fondi comuni esteri hanno reagito a questa indebita invasione di campo (per statuto un gestore non può partecipare alla scelta dei rappresentanti degli azionisti di minoranza nella banca da cui è controllato) minacciando di uscire del tutto dal capitale di Banca Intesa, se non da Assogestioni.Comprensibile che le fondazioni bancarie, oggi in gravi difficoltà, non vogliano mettere altri soldi nelle banche conferitarie.Ma non devono poter essere messe nelle condizioni di usare il loro potere residuale per impedire alle banche di rinnovare i loro vertici, di ricapitalizzarsi o, ancor peggio, per avvelenare i pozzi. Se vogliono salvaguardare ciò che resta del loro patrimonio, bene che si ritirino, concentrandosi sulla loro missione sociale anziché sull'occupazione di poltrone, in rispettoso silenzio. A proposito, è una volta di più fragoroso quello del Tesoro, l'autorità di vigilanza sulle fondazioni bancarie, che ha più volte spronato le banche italiane a ricapitalizzarsi. Cosa ne pensa del caso Carige? Che lezioni ha tratto dal Monte dei Paschi? © RIPRODUZIONE RISERVATADocument LAREP00020130328e93s00024
Ai francesi un altro marchio del lusso Ppr a un passo dalla conquista di Pomellato; L'operazione Il colosso guidato da Francois Henri Pinault strappa un'esclusiva con la casa di gioielli milaneses.b.   449 words28 March 2013La RepubblicaLAREPItalianGruppo Editoriale L´Espresso Spa   MILANO - Un altro marchio del lusso italiano passa sotto il controllo straniero. Il corteggiamento per rilevare la griffe della gioielleria italiana, iniziato due anni fa, sta per concludersi: il colosso francese dell'imprenditore François Henri Pinault - che si è fatto assistere da Mediobanca nell'operazione - ha strappato un'esclusiva a trattare fino al 15 aprile per rilevare Pomellato.In molti si sono fatti avanti per il gruppo, ma nessuno come Ppr è sempre stato determinato ad andare fino in fondo.Tra questi l'unico pretendente italiano è stato Prada, che però non ha mai approfondito il dossier perché ha preferito concentrarsi sullo sviluppo dei suoi marchi, e non disperdere le energie in un business che esula dalle sue attività. Un peccato, perché la maison guidata da Patrizio Bertelli ha raggiunto ottimi risultati e recentemente ha lanciato con successo anche una linea di bigiotteria sia a marchio Prada che Miu Miu.Nei giorni scorsi erano poi circolate voci secondo cui il gigante mondiale del lusso Lvmh sarebbe stato interessato all'operazione. Voci che però sembrerebbero messe in giro ad arte per condizionare l'andamento della trattativa, magari facendo lievitare il prezzo. Interpellato sul possibile interessamento a Pomellato, il gruppo guidato da Bernard Arnault ha risposto con un laconico «no comment». Inoltre, secondo chi ha esaminato il materiale messo a disposizione nella due diligence che siè conclusa la scorsa settimana, l'offerta che Pinault si appresta a mettere sul piatto per rilevare Pomellatoè di quelle che non si possono rifiutare.Si parla di una valutazione vicina a 300 milioni che avrebbe già ricevuto di massima sia il benestare di Guido Damiani, la cui famiglia è azionista con il 18% del capitale, sia del fondatore Pino Rabolini, socio con il 70%. Resta da convincere l'ad Andrea Morante (azionista con un 10%), che già nel 2011 quando Ppr aveva fatto le prime avance, aveva declinato l'offerta scommettendo che la crescita futura del gruppo avrebbe permesso a Pomellato di spuntare a termine una valutazione migliore. Ma dopo aver anche esaminato il progetto di una quotazione a Hong Kong - sulla stregua di quanto fatto da Prada - il gruppo ha ceduto alle lusinghe del secondo gruppo mondiale del lusso, con la mediazione di Mediobanca. Ppr, che a giugno cambierà nome in Kering, possiede marchi italiani illustri come Gucci, Bottega Veneta, Sergio Rossie Brioni. La griffe andrebbe a rafforzare i polo dei gioielli della maison, che tra le altre cose controlla marchi francesi del calibro di Boucheron e Girard-Perregaux.Document LAREP00020130328e93s0001p
L'avvocato dello Ior indagato per riciclaggio; Briamonte aveva rifiutato il controllo doganale a Ciampino. Inchiesta Mps, perquisita NomuraMARIA ELENA VINCENZI   513 words28 March 2013La RepubblicaLAREPItalianGruppo Editoriale L´Espresso Spa   ROMA - Nuova svolta nell'inchiesta sullo Ior: Michele Briamonte, consulente legale della banca Vaticana, è indagato per riciclaggio. Tanto che, nei giorni scorsi, ha rinunciato alla difesa di Paolo Cipriani, direttore generale dello Ior, anche lui indagato, sempre per riciclaggio, nella stessa inchiesta. E fino a qualche tempo fa suo assistito.Il procuratore aggiunto di Roma Nello Rossi e il pubblico ministero Stefano Fava che indagano sull'attività dell'Istituto hanno deciso di iscrivere il legale probabilmente alla luce di alcuni episodi che lo tirerebbero in causa sui quali, però, c'è massimo riserbo. Certo è che Briamonte, in questi anni (la procura indaga da tempo sullo Ior) ha avuto un ruolo importante nella banca. E, secondo il sospetto dei pm, non proprio lecito. Una cosa è certa: la scelta di inquisire il giovane professionista, classe 1977 e pupillo dello studio torinese Grande Stevens, risale a qualche tempo fa e nulla ha a che vedere con l'episodio avvenuto all'aeroporto di Ciampino alla fine di febbraio quando Briamonte, che arrivava nella capitale insieme a uno dei più fidati collaboratori del cardinale Tarcisio Bertone, monsignor Roberto Lucchini, a bordo di un aereo privato, mostrò un passaporto vaticano per evitare un controllo doganale. Una vicenda che ha creato alcuni momenti di tensione diplomatica con il Vaticano: dalla segreteria di Stato arrivò l'input perentorio di non fare alcuna perquisizione. Tanto che le Fiamme Gialle decisero di lasciarli andare.E, ora, quell'episodio rischia di complicare ulteriormente la posizione del rampante avvocato: i pm potrebbero decidere di contestagli nuovi reati. Linea ancora da definire perché si sta ancora cercando di chiarire cosa accadde davvero quella domenica a Ciampino. La procura è infatti convinta che, in base alla convenzione di Vienna, i due non potessero vantare lo status di diplomatico. Ipotesi confermata anche dal portavoce Vaticano Lombardi che aveva precisato: «L'avvocato Briamonte, in quanto consulente dello Ior, che si serve dello studio legale del quale fa parte, dispone del passaporto di servizio per singole missioni all'estero effettuate per conto della Santa Sede. Tale documento, tuttavia, non ha valore in Italia per un cittadino italiano».Pochi giorni dopo, Briamonte, è stato perquisito (anche se non è indagato) per l'inchiesta su Mps della procura di Siena: il professionista che all'ombra del Torrione Niccolò V è piuttosto potente, dal 2012 siede anche nel consiglio di amministrazione della banca toscana travolta da un'inchiesta giudiziaria. E proprio sul fronte Mps, ieriè stata perquisita la sede milanese della banca giapponese Nomura. I finanzieri, coordinati dai pm senesi, cercavano carte e documenti sull'accordo per la ristrutturazione del derivato Alexandria, realizzato nel Monte dei Paschi nel 2009.È uno dei filoni dell'inchiesta sulla banca toscana per la quale sono indagati con l'accusa di manipolazione del mercato l'ex presidente Giuseppe Mussari, l'ex dg Antonio Vigni e l'ex capo dell'area finanza Gianluca Baldassarri. La banca giapponese, invece, non è indagata.© RIPRODUZIONE RISERVATADocument LAREP00020130328e93s0001c
La gerontocrazia delle banche; L'analisiTITO BOERI   1,120 words28 March 2013La RepubblicaLAREPItalianGruppo Editoriale L´Espresso Spa   ROMA - C'è preoccupazione nel mondo finanziario per la crisi italiana. Piazza Affari perde quasi un punto, tutti i listini europei chiudono in rosso.SE NON fosse per il Principato di Monaco dove la speranza di vita alla nascita è di quasi 90 anni, gli italiani sarebbero i cittadini più longevi d'Europa. Se non fosse per Roversi Monaco, chiamato a "soli" 74 anni dal Consiglio di Gestione di Banca Intesa a presiedere la controllata Banca Imi, i vertici della più grande banca italiana sarebbero appannaggio esclusivo di ottuagenari, da un quarto di secolo in quelle posizioni.Anche l'ex interminabile rettore dell'ateneo bolognese, comunque, aderisce, al patto per garantirsi poltrone a vita: arriverà a questa nuova carica direttamente dalla Presidenza di fondazione Carisbo, a sua volta azionista di Banca Intesa. Nello stesso giro di nomine incrociate tra banche e fondazioni, Gianguido Sacchi Morsiani è stato chiamato alla guida della Cassa di Risparmio di Bologna, carica che aveva già occupato per 24 anni, dal 1980 al 2004. Ha due anni in meno di chi lo ha nominato: Giovanni Bazoli, da 27 anni alla guida di ciò che oggi è Banca Intesa San Paolo, pronto ad essere riconfermatoa 81 anni come Presidente del Consiglio di Sorveglianza. È stato a sua volta designato capolista da Giuseppe Guzzetti, prossimo al terzo mandato alla guida di Fondazione Cariplo, nonostante lo statuto non ne preveda più di due, con la prospettiva di completarlo quando avrà 86 anni compiuti. Si gioverà del precedente di Antonio Finotti, confermato alla guida di Cariparo fino al 2018, quando avrà 89 anni e sarà stato per 22 anni ai vertici della fondazione. Non sono casi isolati: l'età media dei membri dei consigli d'amministrazione delle 23 maggiori banche italiane è di quasi 5 anni più elevata che negli altri paesi europei. Lo è anche la mediana, una misura che non risente dei casi estremi, come i numeri ragguardevoli che può esibire nei conti anagrafici quella che forse andrebbe ribattezzata come Banca Matusa. Come dice una pubblicità del gruppo, "sono le persone che fanno la differenza" ed è certamente possibile che i banchieri italiani siano davvero eccellenti a tutte le età. Questo spiegherebbe perché, in media, le persone che siedono nei board delle banche italiane guadagnino il doppio dei banchieri tedeschi e ancora di più rispetto ai loro omologhi europei. Spiegherebbe anche perché i compensi dei nostri banchieri rispondano più all'età che alla redditività dell'azienda di credito che gestiscono.Vecchi banchieri per una tradizione millenaria come quelle del fare banca sullo stivale, purtroppo costellata, specie in quel di Siena, da numerosi fallimenti (tra cui quello della Compagnia Gran Tavola, la più grande banca europea nel Trecento, antesignana dello Ior, dato che gestiva le risorse dei Papi).Se sono così bravi, viene da chiedersi perché non siano stati chiamati a dirigere banche ancora più grandi, perché non abbiano voluto cimentarsi in incarichi più prestigiosi anziché rimanere a vita sulla stessa poltrona. Avrebbe fatto bene sia a loro che alle "loro" banche. È una buona prassi di corporate governance quella di non andare mai oltre ai tre mandati per le posizioni di amministratore delegato, segretario generale e presidente. Il ricambio permette di fare pulizia nei bilanci e di innovare. Anche per questo, Generali e Mediobanca hanno posto limiti di età ai loro vertici e agli organi sociali, impedendo al consigliere di Banca Intesa, Alessandro Pedersoli, 84 anni fra qualche settimana, di ricandidarsi.Ma i limiti di età o nel numero di mandati non affrontano la radice del problema, cheè nella governance delle nostre banche.Da noi esiste l'istituto del banchiere a vita, perché il connubio fra banchieri e politici ha creato roccaforti inviolabili che reggono a guerre e invasioni anche barbariche, perché puntellate su cariche spalmate accuratamente su tutto l'arco costituzionale, onde essere impermeabili ai cambiamenti di maggioranza a livello sia locale che nazionale.Non stupisce perciò che si possano fare nomine come quelle precedentemente evocate nel pieno del ciclone che ha investito le nostre rappresentanze parlamentari, contribuendo quanto meno a un loro forte ringiovanimento. Il fatto è che la gestione politica delle poltrone bancarie diventa ancora più preziosa, irrinunciabile oltre che impresentabile, quando i politici nutrono maggiori preoccupazioni per la propria carriera futura. Quanti di loro si ritengono al capolinea, potranno sempre riciclarsi trasformandosi in banchieri, magari dopo un periodo in purgatorio passato ai vertici di qualche fondazione bancaria.La gerobancrazia paralizza le nostre banche nel momento in cui dovrebbero dare il maggiore contributo al rilancio dell'economia. Avrebbero bisogno di capitale fresco, possibilmente iniettato da investitori istituzionali, in grado di valorizzare la redditività nel medio-lungo periodo, scovando nuovi progetti imprenditoriali al di fuori del mondo delle grandi famiglie ben noto agli eterni banchieri. Invece, le fondazioni bancarie, che si sono dissanguate per poter continuare a nominare i vertici delle banche, impediscono ora alle banche di ricapitalizzarsi. Lo fanno esplicitamente, pur di non vedere diluite le proprie quote, come nel caso di Fondazione Carige, che ha imposto alla banca omonima, di cui detiene il 47 per cento delle azioni, "il minore aumento di capitale possibile".Oppure lo fanno implicitamente scoraggiando gli unici investitori istituzionali oggi disponibili sulla piazza, i fondi comuni esteri, dal partecipare agli aumenti di capitale. Perché come in tutti gli imperi nelle fasi di declino, anche l'intreccio fra banche e fondazioni viola ogni regola, pur di mantenersi in sella. Temendo che le liste nominate col manuale Cencelli dalle fondazioni (che non dovrebbero comunque eleggere loro rappresentanti nei board delle banche) non riuscissero a spartire tutte le poltrone di Banca Intesa, il gestore da questa controllato, Eurizon, ha voluto intervenire anche sulle liste di minoranza predisposte da Assogestioni. I fondi comuni esteri hanno reagito a questa indebita invasione di campo (per statuto un gestore non può partecipare alla scelta dei rappresentanti degli azionisti di minoranza nella banca da cui è controllato) minacciando di uscire del tutto dal capitale di Banca Intesa, se non da Assogestioni.Comprensibile che le fondazioni bancarie, oggi in gravi difficoltà, non vogliano mettere altri soldi nelle banche conferitarie.Ma non devono poter essere messe nelle condizioni di usare il loro potere residuale per impedire alle banche di rinnovare i loro vertici, di ricapitalizzarsi o, ancor peggio, per avvelenare i pozzi. Se vogliono salvaguardare ciò che resta del loro patrimonio, bene che si ritirino, concentrandosi sulla loro missione sociale anziché sull'occupazione di poltrone, in rispettoso silenzio. A proposito, è una volta di più fragoroso quello del Tesoro, l'autorità di vigilanza sulle fondazioni bancarie, che ha più volte spronato le banche italiane a ricapitalizzarsi. Cosa ne pensa del caso Carige? Che lezioni ha tratto dal Monte dei Paschi? © RIPRODUZIONE RISERVATADocument LAREP00020130328e93s00008
Europa, Giappone e qualche emergente boutique e reti aspettando la ripresaSibilla Di Palma   934 words25 March 2013La RepubblicaLAREPItalianGruppo Editoriale L´Espresso Spa   Milano Nel confronto tra azioni e obbligazioni il favore dei gestori in questa fase pende per le prime, con l'equity che dovrebbe anticipare la ripresa economica attesa verso la fine del 2013. Mentre una fase di crescita moderata nel medio-lungo periodo attende le commodity. E' il parere dei gestori. Per Marco Bonifacio, responsabile ufficio studi di Zenit Sgr, «la politica monetaria ultraespansiva sostiene il prezzo degli asset finanziari, anche di quelli più rischiosi», spiega. «Nei portafogli la quota di azioni detenute ha toccato il minimo storico e pensiamo che questa situazione possa tendere a ribaltarsi. E da ultimo ci sono segnali di una possibile ripresa economica nel 2013-2014 che potrebbero essere anticipati dal mercato dell'equity». A raccogliere i maggiori favori sono in particolare l'Europa, «le cui azioni sono relativamente meno care rispetto a quelle degli Stati Uniti», e il Giappone «dove c'è un forte commitment nel rimettere in carreggiata il Paese». Si sofferma sui mercati emergenti Mario Beccaria, responsabile divisione asset management di Banca Generali, che promuove in particolare i cosiddetti Next 11 (Bangladesh, Egitto, Filippine, Indonesia, Iran, Messico, Nigeria, Pakistan, Sud Corea, Turchia, Vietnam) che «pur facendo parte di continenti diversi e presentando caratteristiche specifiche, hanno in comune un elevato tasso di crescita del Pil». In particolare, secondo l'esperto, a rendere particolarmente attraenti questi Paesi sono «l'elevata crescita demografica e la bassa età media della popolazione». Ma anche il «calo di competitività della Cina con la conseguente rilocalizzazione della produzione verso le aree meno sviluppate». Parla di una grossa sottovalutazione delle azioni italiane ed europee Gabriele Roghi, responsabile consulenza investimenti di Invest Banca. «In Italia e in Europa, infatti, pesa molto il settore bancario che ha causato questa débâcle . Buone opportunità di investimento arrivano anche da Giappone ed emergenti che continuano a essere il motore del mondo», sottolinea. Roghi consiglia poi di puntare sulle eccellenze italiane «che hanno un'ottica globale e riescono a competere all'estero, come Pirelli, Brembo, Brunello Cucinelli, Tod's e Tenaris». Esprime una view positiva sulle prospettive per l'equity statunitense, invece, Mary Thomson, gestore azionario globale di Anima Sgr. «I mercati sono abbastanza ottimisti perché si intravede all'orizzonte una ripresa da parte degli Usa. Pensiamo, ad esempio, al mercato immobiliare, in cui i prezzi sono in salita di circa il 4-5% e al tasso di disoccupazione in discesa». Sul fronte obbligazionario, invece, secondo Robert Rausch, responsabile della direzione Investment Solutions di Banca Esperia, «negli ultimi mesi si sta assistendo al fenomeno della 'Great Rotation', ossia l'incremento della componente azionaria a discapito di quella obbligazionaria». A questo proposito, Rausch ritiene che le obbligazioni governative core siano poco attraenti in termini di rischio, a differenza dei bond dei paesi periferici, «come i BTp, che possono beneficiare dei meccanismi di sostegno attuati dalla Bce e delle politiche di consolidamento fiscale in atto». Un trend confermato anche da Rocco Bove, gestore obbligazionario di Kairos: «Molti operatori sono tornati a investire sulla periferia: in Irlanda la situazione è quasi completamente normalizzata, il Portogallo è sulla strada per un pieno ritorno al mercato mentre gli spread sull'Italia e la Spagna continuano anche se a fasi piuttosto alterne il loro processo di restringimento». Una tendenza che, secondo l'esperto, dovrebbe proseguire con «spread a dieci anni in area 280-300 per l'Italia e 300-320 per la Spagna, il tutto magari in un contesto di tassi tedeschi in marginale risalita verso il 2%». Mentre per Maurizio Vitolo, responsabile del team di gestione di Consultinvest, «nel corso dell'anno potremo assistere a un progressivo travaso di liquidità dal credito speculativo e dall'obbligazionario governativo a favore dell'azionario: il processo sarà però lento e partirà soprattutto dalla dismissione delle posizioni sul credito e sugli spread obbligazionari». Poco attraenti, secondo l'esperto, risultano poi le materie prime. «Molte di loro scontano prezzi elevati e non coerenti con le difficoltà del ciclo economico mondiale e non tengono adeguatamente conto di una offerta in aumento». Sulla stessa linea Gianluca La Calce, vice direttore generale di Fideuram Investimenti Sgr. «Per il futuro crediamo che lo scenario macro più probabile sia quello di una crescita mondiale relativamente moderata che come conseguenza sul mercato delle commodity produce un'attesa di apprezzamento contenuta». Uno scenario non limitato solo a quest'anno, secondo il gestore, ma che dovrebbe prevalere anche nei prossimi tre/cinque anni. Anche a causa del «venire meno della domanda strutturale che era emersa negli anni recenti e collegata all'introduzione delle commodity come elemento di diversificazione di portafoglio da parte di molti investitori». È cauto sulle materie prime anche Lodovico Mazzolin, responsabile area privati Banca Monte dei Paschi di Siena. «Lo scenario che si prospetta in questo momento è una fase di moderata ripresa della crescita non immune da rischi peculiari a ciascuna area geografica. Però nel corso del secondo trimestre, secondo il gestore, le indicazioni di una ripresa del settore manifatturiero in diversi paesi (come Usa, Cina e Germania) potrebbero favorire un moderato recupero delle quotazioni». Infine, Stefano Mach, gestore senior Azimut, parla di un mercato valutario altamente volatile. «In questo momento diverse Banche Centrali stanno attuando politiche monetarie rivolte alla svalutazione della loro moneta per rafforzare la competitività delle aziende esportatrici. Questo il motivo della caduta del dollaro e della sterlina rispetto all'euro». Anche se la situazione potrebbe cambiare in vista delle elezioni tedesche. «Una volta passate le elezioni tedesche, potranno essere intraprese misure monetarie per aumentare le probabilità di una svalutazione della moneta unica europea», conclude. © RIPRODUZIONE RISERVATADocument LAREP00020130325e93p0003b
Benetton si chiama fuori dall'aumento Rcs; Slitta a metà aprile il cda decisivo su conti, debiti e ricapitalizzazioneANDREA GRECO   605 words23 March 2013La RepubblicaLAREPItalianGruppo Editoriale L´Espresso Spa   MILANO - Il riassetto di Rcs è delicatoe complesso, pertanto gli azionisti si sono presi altre due settimane di tempo - fino all'ultimo giorno possibile, il 15 aprile - per definire i termini della ricapitalizzazione (sui 600 milioni) e del riscadenzamento dei debiti (800 milioni). E contestualmente diffondere i conti - attesi ancora in rosso - dell'esercizio 2012. Contestualmente, perché senza un patrimonio rafforzato l'editore del Corriere della Sera potrebbe rischiare la continuità aziendale. Meglio avere più tempo per convincere i soci a pagare con quello che ieri, durante un cda di Mediobanca, è stato definito «un gesto di responsabilità collettiva alla vigilia di scelte che avranno un impatto importante sugli azionisti e sulla società». Chi il gesto non lo farà è Edizione, holding dei Benetton che detiene il 5,1% e fa intendere che non seguirà la ricapitalizzazione. I Benetton hanno già svalutato da 38 a 28 milioni la quota in bilancio, e nutrono poca fiducia nel piano di rilancio dell'ad Pietro Scott Jovane, teso a rafforzare l'offerta digitale, valorizzare le testate esistenti, cedere i periodici (ma non è sicuro che le trattative sfoceranno in un'offerta vincolante), cedere Dada e l'immobile di Via San Marco, tagliare in Italiae Spagna. Benetton è fuori dal patto che vincola il 58% delle azioni, così come Diego Della Valle che a Otto e mezzo ha detto: «Sono il quarto azionista, purtroppo. Sul Corriere spira un venticello intollerabile con lo scopo di far sentire che "tra un po' arriviamo, nel frattempo comportatevi bene"».Il fattore che frena i soci - ieri anche Carlo Pesenti ha di nuovo preso tempo: «Dobbiamo ancora vedere»-è il prezzo dell'emissione: in Borsa 1,02 euro (+3,34%), nell'aumento da 400 milioni stimato (altri 200 seguiranno) si vocifera di uno sconto superiore al 40% che è lo standard attuale di mercato. «Un forte sconto» ha detto ieri nel cda Renato Pagliaro, presidente di Mediobanca. L'azionariato di Piazzetta Cuccia quasi coincide con quello di Rcs, che è con Telco e Generali tra le partecipazioni strategiche destinate a perdere peso con il piano strategico Mediobanca atteso nell'estate. Tuttavia su Rcs la merchant ritiene che ora sia il momento di ricapitalizzare, e in forze. Altri soci, specie gli industriali, temono di dover ricapitalizzare a prezzi magari inferiori a 50 centesimi, diluendosi e patendo ulteriori svalutazioni. E lamentano come il consorzio di garanzia guidato da Credit Suisse - ci sarà anche Mediobanca - sia orientato a "garantire" solo il 20% dei 400 milioni stimati (ma è quella la quota di inoptato stimata dai banchieri).Nel gioco di nervi e di forza su Rcs entrano anche i finanziatori: una manciata di banche esposta per 800 milioni, in scadenza quest'anno e da ridurre a 575 milioni, con tassi più alti. Si negozia tra gli auspici dei manager Rcs - di pagare massimo 375 punti base sul tasso - e il centinaio di punti in più richiesti da Intesa Sanpaolo, Ubi, Unicredit, Bpm e Bnl. Frattanto i banchieri intimano ai soci di fare la loro parte d'aumento, per rendere più solido il debitore. Per tutti questi motivi ieri il cda di Rcs «a modifica di quanto già comunicato» ha spostato il cda sui conti «tra il 10 e il 15 aprile e conseguentemente l'assemblea fra il 16 e il 24 maggio». Il cda del 27 marzo resta in agenda, per esaminare «i dati preliminari 2012, l'aggiornamento del piano», e anche una bozza di prezzo dell'aumento e lo status quo sul debito. © RIPRODUZIONE RISERVATADocument LAREP00020130323e93n0001o
AFFINITÀ PERICOLOSE TRA CARIGE E MPS; IL MERCATOALESSANDRO PENATI   706 words23 March 2013La RepubblicaLAREPItalianGruppo Editoriale L´Espresso Spa   PERFINO la prudentissima Consob questa volta si è mossa contestando a Banca Carige l'"impatto positivo" sui suoi conti (715 milioni) di un'operazione straordinaria. Un primo segnale d'allarme.Il secondo è che questa operazione trasferisce gli sportelli del gruppo fuori della Liguria in una nuova banca, Banca Carige Italia, controllata da Carige. È chiaro che spostare sportelli non cambia minimamente la capacità reddituale della banca: è solo una questione di plusvalenze da valutazione degli attivi, avviamenti e benefici fiscali del loro ammortamento. Tre anni fa, a proposito di Mps, ho fatto notare come, quando una banca comincia a sostenere gli utili con plusvalenze da operazioni straordinarie, ci sono problemi in vista, perché sintomo che la redditività dell'attività ordinaria è insufficiente. Terzo segnale: soltanto poco più della metà dei 31 miliardi di prestiti alla clientela è finanziata coi depositi; e 11 miliardi di obbligazioni emesse non bastano a coprire la parte rimanente: indispensabile il ricorso al credito della Bce. Una struttura di bilancio simile in tempi di recessione e crisi di liquidità mette a rischio la redditività prospettica della banca. Da un lato, la espone maggiormente al problema dei prestiti deteriorati, che infatti arrivano al 10% dei crediti lordi (solo dopo la moral suasion della Banca d'Italia), ovvero quasi il doppio del capitale Core Tier 1; e con un grado di copertura delle sofferenze (49%) nettamente al di sotto della media (61% per Intesa, 56% Unicredit). Dall'altro, la espone ai maggiori costi di finanziare una frazione così elevata di prestiti con emissioni di titoli.Quarto segnale: i costi operativi eccessivi (personale e amministrativi) che assorbono l'80% del margine di interesse e delle commissioni di Banca Carige, e il 63% di quello del gruppo. Si aggiunga un'attività assicurativa che fa danni (in tutti i sensi), con un risultato netto in perdita; la solita sostanziosa posizione in titoli di stato; il declassamento del rating; un Core Tier 1 inferiore di circa 3-4% a quanto tipicamente viene oggi richiesto. È quindi necessaria un'energica ristrutturazione: drastico taglio dei costi; cessioni "vere" di attività (non quelle nostrane in cui la banca finanzia generosamente il compratore e gli garantisce i ricavi in cambio di una plusvalenza à la carte), a cominciare dalle compagnie assicurative; robusto aumento di capitale sul mercato; cartolarizzazione dei prestitie smobilitazione del portafoglio titoli per ridurre rapidamente gli attivi rischiosi. L'ostacolo principale, oltre al ricambio del vertice che dovrebbe sempre precedere ogni ristrutturazione, sta però nella Fondazione che ne detiene il controllo con il 49,4%. Qui le somiglianze con Siena diventano imbarazzanti: per mantenere il controllo, la Fondazione ha concentrato l'intero patrimonio nel capitale della banca, vedendolo così andare in fumo (-80% in cinque anni). E, nonostante la crisi e le pessime prospettive del settore, non ha esitato a sottoscrivere aumenti e convertibili (a un costo medio 2,3 volte i valori odierni), e pure a indebitarsi per farlo. Così, a fronte di una partecipazione che oggi vale 620 milioni in Borsa, dall'ultimo bilancio disponibile emerge che la Fondazione ha contratto un finanziamento da 190 milioni con Mediobanca (che assiste Carige nella ristrutturazione, anche se ha il 9% della banca, in garanzia, alla faccia dei conflitti) e una linea di credito da 70 milioni con Carige stessa (così la banca finanzia il proprio azionista).A parte la banca, alla Fondazione rimane una piccola partecipazione nella Cassa DDPP e un immobile vincolato (avendone venduto un altro alla controllata Carige).Con che soldi sottoscrive l'aumento di capitale da 800 milioni richiesto dalla Banca d'Italia? Spero non pensi ad altro debito. La banca deve ritrovare rapidamente la redditività e raccogliere capitali sul mercato: ma non con un socio squattrinato e indebitato, disposto alla rovina pur di non perdere il controllo. Siena docet.Poiché la banca, in perdita, non paga il dividendo, la Fondazione ha pure il problema di finanziare le erogazioni deliberate, gli oneri sul debito e le spese di funzionamento. La Cassa di Risparmio di Genova è del 1846; il Monte di Pietà con cui si è fusa del 1483: un patrimonio accumulato in secoli di oculatezza rischia di essere dissipato in pochi anni. Complimenti.© RIPRODUZIONE RISERVATADocument LAREP00020130323e93n0001l
Unipol in utile, torna il dividendo Cimbri: "Tempi fusione incerti"; Generali restringe cda a 11 nomi, 10 da lista MediobancaANDREA GRECO VITTORIA PULEDDA   560 words22 March 2013La RepubblicaLAREPItalianGruppo Editoriale L´Espresso Spa   MILANO - Un nuovo, profondo rosso per Fonsai, il ritorno all'utile per Unipol "stand alone" e un consolidato «a nuovo perimetro» (comprese le compagnie ex Ligresti) ancora migliore, grazie all'applicazione di un principio contabile, l'Ifrs3.È questa la foto in sintesi del gruppo, ancora bicefalo a livello societario. Partiamo da Unipol. La compagnia ha segnato un utile netto "stand alone" di 241 milioni a fronte di una perdita di 93 milioni nel 2011 (meglio degli obiettivi del piano industriale), un combined ratio in miglioramentoa 94,2% (95,4% il precedente) e un margine di solvibilità a 1,6 volte senza considerare l'aumento di capitale 2012. Unipol proporrà dunque un dividendo da 0,15 euro sulle ordinarie e 0,17 sulle privilegiate.Di segno opposto il consolidato Premafin/Fonsai, che ha chiuso il 2012 con un risultato in rosso per 882 milioni di euro. La forte perdita deriva da alcune poste straordinarie importanti, a partire dall'ulteriore rafforzamento delle riserve sinistri, per 808 milioni di euro, da svalutazioni su avviamenti per 260 milioni, da svalutazioni su investimenti azionari per 188 milioni e da svalutazioni immobiliari per 294 milioni (oltre a svalutazioni di crediti verso Imco e Sinergia per 86 milioni). Considerando invece il risultato del gruppo Unipol a nuovo perimetro si arriva a un utile netto consolidato di 441 milioni di euro, frutto del risultato negativo di Premafin/Fonsai ma anche del beneficio contabile derivante dall'applicazione del principio Ifrs3, per 1,089 miliardi. Insieme, il gruppo ha registrato una raccolta assicurativa consolidata diretta di 16,8 miliardi di euro (-4,8% sul 2011) di cui 10,6 miliardi nei rami danni. Tuttavia, come ha confermato Carlo Cimbri, è difficile dire quanto ancora ci vorrà prima di arrivare alla fusione: la nuova autorità di vigilanza Ivass, ha spiegato l'ad, «sta riprocessando con lo stesso iter, con la stessa tipologia e intensità di documentazione che l'Isvap aveva seguito in sede di approvazione» dell'operazione Fonsai. Cimbri ha aggiunto che è stato trovato un accordo con i sindacati sulle 2mila uscite (mille seguiranno le cessioni di 1,7 miliardi di polizze, peraltro in fase avanzata). Passando alla rivale del neonato polo assicurativo - Generali - oggi un comitato nomine di Mediobanca avvierà il percorso breve per giungere (entro il 2 aprile) al "listone" di maggioranza che prenderà 10 su 11 posti nel nuovo cda del Leone. L'orientamento - previo parere del cda in scadenza, e votato 7 contro 6, con 2 astenuti - è ridurre sensibilmente i membri: dai 19 dell'ultimo rinnovo (15 oggi) a 11 futuri. Ne faranno le spese gli indipendenti del mercato (Assogestioni), in calo da 3 a 1; e dovrebbe spuntarla Paola Sapienza. La conferma del vertice (presidente Gabriele Galateri, ad Mario Greco) è più che probabile, come quella dei vice presidenti Vincent Bolloré e Francesco Caltagirone e dei consiglieri Lorenzo Pellicioli e Clemente Rebecchini. Restano da indicare 4 nomi, di cui almeno 3 dovranno essere donne per adeguarsi alla legge sulle quote rosa. Trai soci Generali "pretendenti" a una poltrona, Intesa Sanpaolo (che esprime Alessandro Pedersoli) ed Effeti (è uscente Angelo Miglietta, ma lo stallo tra Crt e Ferak rischia di far saltare la poltrona, che toccherebbe ai veneti).© RIPRODUZIONE RISERVATADocument LAREP00020130322e93m0001z
La Cdp batte i bilanci delle banche ai soci dividendi per un miliardo; Il caso Nel 2012 ha ottenuto utili per 2,85 miliardi (+77%) più di Intesa e Unicredit messe insiemea.gr.   536 words21 March 2013La RepubblicaLAREPItalianGruppo Editoriale L´Espresso Spa   MILANO - Dentro un Paese in affanno e sempre più a corto di capitali e credito l'opera e il ruolo della Cassa Depositi Prestiti si amplificano a livelli inediti. Lo attesta il bilancio 2012 del braccio "postale" del Tesoro, che si appresta a distribuire ai soci cedole per un miliardo.Mobilitando 22 miliardi di risorse - +35% sull'anno precedente - l'istituto ha registrato un forte balzo dell'utile netto, salito del 77% a 2,85 miliardi. Un dato che polverizza i profitti 2012 delle due grandi banche italiane (1,6 miliardi Intesa Sanpaolo, 865 milioni Unicredit). Il risultato «deriva soprattutto dal miglioramento del margine di interesse (+51%) grazie a un incremento del rendimento degli impieghi superiore al costo della raccolta».È esattamente ciò che dovrebbe fare una banca commerciale, mentre - al contrario - quelle italiane nel 2012 chiuso hanno minimizzato i profitti da interessi, sostenendosi con il trading. Con i numeri 2012 la Cassa ha raggiunto, un anno in anticipo, gli obiettivi del piano triennale 2013, che prevedevano l'immissione nell'economia di nuove risorse superiori a 40 miliardi. Alla luce dei risultati 2012 la stima è stata rivista a oltre 50 miliardi in tre anni.La formula, riporta la nota sui conti, è stata «adattare al critico contesto il mix di impieghi tra enti pubblici, infrastrutture e imprese», insieme all'aumento degli investimenti di capitale, che affiancano i crediti. Con gli enti pubblici, a causa dei vincoli di finanza pubblica, si è fortemente ridotta la domanda di prestiti, e gli impieghi si sono quasi dimezzati a 3,3 miliardi. Nelle infrastrutture gli impieghi aumentano il 27%, a circa 2,7 miliardi. Con le imprese gli impieghi Cdp hanno superato i 6,3 miliardi (+61%), per le nuove risorse messe a disposizione delle Pmi, del sistema Export banca e i progetti dedicati ai sismi in Abruzzo ed Emilia. Ci sono poi le partecipazioni, che nel 2012 sono aumentate di 12 miliardi con il 30% di Snam,e l'integrazione di Sace, Simest e Fintecna. A spingere i conti di Cdp c'è anche la plusvalenza da 485 milioni per la cessione di una tranche di azioni Eni.Sul fronte patrimoniale, la Cassa può contare su 100 miliardi di crediti a clienti e banche (+2%) e una liquidità di 139 miliardi (+8%), grazie a una raccolta postale salita del 7% a 233 miliardi. I risultati spingono anche il patrimonio netto, pari a 16,8 miliardi (+16%). Con questo viatico è convocata l'assemblea del 17 aprile, dove oltre ad approvare il bilancio andrà al rinnovo il vertice; il presidente Franco Bassanini e l'ad Giovanni Gorno Tempini puntano alla conferma, e la preparano largheggiando con i soci: si vocifera di un miliardo di monte dividendi, contro i 371 precedenti. Soldi che il Tesoro spartirà con 65 fondazioni bancarie: dopo la conversione alla pari delle privilegiate di Cariverona (2,6%) e Caritortona (0,3%), da aprile i soci privati avranno il 15,85% delle ordinarie Cdp. © RIPRODUZIONE RISERVATADocument LAREP00020130321e93l0001p
Della Valle: "Sciogliere subito il patto Rcs e Bazoli rinunci a guidare Intesa Sanpaolo"; L'intervista; Il patron di Tod's attacca: nuova legge elettorale, poi torniamo al votoGIOVANNI PONS   1,391 words19 March 2013La RepubblicaLAREPItalianGruppo Editoriale L´Espresso Spa   (segue dalla prima pagina)MILANO - Diego Della Valle, fondatore della Tod's, esce allo scoperto in questo difficile momento economico e politico del paese per lanciare l'allarme e proporre le sue ricette per combattere la spirale negativa. Come si esce dallo stallo politico-economico? «Con la competitività e la solidarietà, mettendo al centro della questione il mondo vero del lavoro, quello che rischia sulla propria pelle, operai, sindacati, imprenditori, dai più piccoli ai più grandi, artigiani e commercianti. Bisogna individuare le cose più urgenti da fare per dare ossigeno, in tempi brevissimi, a queste imprese e agire subito perché il sistema sta collassando».Ha solo critiche da fare o anche qualche idea? «La politica deve fare subito quelle due o tre cose per far tornare le aziende competitive sui mercati internazionali e far ripartire i consumi domestici. Purtroppo la politica ed i politici degli ultimi decenni hanno portato il paese a questa disastrosa condizione e, come se non bastasse, molti di loro si stanno riproponendo da protagonisti della futura vita politica italiana». Lei sposa l'antipolitica? «No, sono i vecchi politici che sono veramente senza vergognae non vogliono prendere atto che gli italiani stanno chiedendo di voltare pagina subito e in maniera radicale». Come? «C'è bisogno di una legge elettorale nuova, seria e comprensibile a tutti, che ci permetta di scegliere le persone che ci rappresentano e che possono governare senza mille impedimenti ed inciuci incomprensibili alla gente. Fatta con urgenza la nuova legge elettorale, è bene tornare a votare il prima possibile».L'Italia ha il problema di un sistema finanziario ancora bloccato su alcuni centri di potere intrecciati tra loro: Mediobanca, Generali, Intesa, Rcs. Ci vuole una scossa? «É la vecchia storia di chi ancora crede che le azioni si "pesano" e non si contano.Per fortuna oggi non è così: le azioni si contano eccome! Credo che a suo tempo il peccato originale sia stato quello di immaginare che si potessero controllare le aziende senza investirci molto denaro, magari costruendo intrecciatissimi rapporti tra aziende e persone, con l'utilizzo dei patti di sindacato, strumento obsoleto e oramai a fine corsa. La vera regola del mercato è che per comandare nelle aziende bisogna investire, e chi più investe più ha diritto a guidarle poiché corre rischi maggiori».Sta pensando a Mediobanca? «Ho conosciuto i patti di sindacato quando sono diventato azionista di Mediobanca e, nel momento in cui ho capito come funzionava quel sistema, ne sono uscito appena ho potuto. È un sistema lontano mille miglia dal mio modo di concepire la gestione delle aziende. Credo comunque di poter dire che oggi in Mediobanca le persone più intelligenti, che guidano quel gruppo, siano consapevoli cheè il momento di voltare pagina, di aprirsi sempre di più al mercato e di farsi rispettare per i risultati conseguiti». La Rcs, dove lei ha fatto un investimento importante,è il simbolo del capitalismo di relazione all'italiana. Stretta tra un patto di sindacato di 12 soci e un debito cresciuto per acquisizioni poco lungimiranti. Qual è la sua ricetta per uscire dallo stallo? «Rizzoli è un buon esempio di come non devono essere gestite le aziende. Sono un azionista importante di quel gruppo, ho creduto a suo tempo nelle potenzialità che poteva esprimere ed ho fatto un grande investimento sull'azienda. Nonostante sia stato per molti anni nel suo cda, non sono riuscito a dare a questa azienda una strategia solida e ad imporre alcune idee, che forse oggi non avrebbero fatto trovare l'azienda nelle condizioni in cui versa. Tutto questo perché qualcuno riteneva che un eccesso di movimento dell'azienda potesse prima o poi muovere anche il baricentro del potere, dimenticandosi che in un'economia di mercato l'unico vero potere riconosciuto è la competitività, la qualità dei prodotti e l'indipendenza economica».Si sente sconfitto? «No, lo sono le molte persone che non hanno nessuna colpa ma saranno costrettea lasciare l'azienda per la mancanza d'attenzione e di competenza da parte di alcuni che si sono sempre considerati la "guida spirituale" del gruppo. La mia posizione, per il futuro, è che venga subito sciolto il patto di sindacato e che si riescano a trovare alcuni azionisti disposti ad investire quello che serve e a guidare l'azienda assumendosene la responsabilità ed i rischi conseguenti. Trovo anche corretto che venga destinata una quota di azioni ai dipendenti che così potranno vigilare sul loro futuro». Insomma, liberi tutti? «Se non si seguirà questa direzione sarà la dimostrazione che i "soliti noti" tenteranno ancora di comandare in penombra investendo molto poco e rischiando praticamente nulla. Sento nell'aria che qualcuno sta tentando di far credere ai giornalisti di essere il dominus della situazione Rizzoli, per cercare magari d'intimorire le persone che ci lavorano o di averle più disponibili». Forse l'anomalia sta nella presenza delle banche nell'azionariato delle aziende di sistema, banche a loro volta controllate dalle Fondazioni che perpetuano il controllo evitando ricambi al vertice. È così? «Ci sono istituti che hanno lavorato bene e in una logica di modernizzazione si sono aperti al mercato e altri, invece, che non hanno capito ancora che il mondo è cambiato e tentano di riproporre un copione vecchio ed obsoleto, che serve solo a garantire il loro potere personale e la loro poltrona: esempio lampante di questo sistema è Giovanni Bazoli». Perché proprio lui? «Questo signore, all'età di 80 anni, sta tentando ancora, d'intesa con un gruppo di sodali a lui simili, di farsi rieleggere alla guida di una delle banche più importanti del nostro paese. L'obiettivo di Bazoli e dei suoi compari è quello di continuare a controllare un sistema di potere molto ramificato, autoreferenziale, di individui che non hanno fatto meno danni al paese di quelli fatti dalla politica della quale, fra l'altro, sono stati spesso ispiratori e sostenitori ingessando così un pezzo importante dell'economia degli ultimi decenni. Sarebbe un bel gesto se Giovanni Bazoli, che è il simbolo di questo sistema, evitasse di farsi rieleggere e lasciasse spazio a persone della sua banca con caratteristiche più adeguate a ricoprire questo ruolo per il futuro».Perché Bazoli dovrebbe ascoltarla? «Credo che quello che farà Bazoli nei prossimi giorni e le prese di posizione della politica nei suoi confronti saranno la chiara dimostrazione, nei confronti dei cittadini, se chi ha il potere in mano vuole cambiare o no questo paese. Se Bazoli, e quelli come lui, rimarranno al loro posto sarà una grande sconfitta per tutti quelli che vogliono che il paese cambi e si modernizzi». Lei in passato ha criticato la Fiat per l'incapacità di proporre nuovi prodotti sul mercato italiano e la fragilità nell'azionariato. E' ancora di questo parere? «La mia presa di posizione nei confronti della Fiat è nata dal fatto che le cose che si stavano facendo in quel periodo non erano più solo una loro questione privata, bensì erano fatti che riguardavano tutti noi imprenditori e lavoratori italiani. Penso che quello della Fiat di allora fu un gesto irrispettoso nei confronti del paese e delle istituzioni, una dimostrazione di forza e di arroganza». Ma lei cosa c'entra con la Fiat? Da Torino potrebbero chiederle perché non si fa i fatti suoi.«Loro sono una delle grandi aziende del paese, e io sono un cittadino. Quei fatti sono anche miei. Mi dispiace che queste cose abbiano rovinato il buon rapporto che io e Marchionne avevamo, ma sono sicuro di aver fatto la cosa giusta e coerente con il mio modo di agire. Altro ragionamento è quello che riguarda John Elkann e quello che rimane degli Agnelli, perché penso che farebbero bene a non dimenticare mai quello che l'Italia e gli italiani hanno fatto per loro e quanti aiuti, agevolazioni e favori hanno ricevuto dal paese negli ultimi 50 anni. Se oggi, con la crisi che attanaglia il paese, non saranno disposti a fare la loro parte, saranno a ragione considerati dagli italiani dei "disertori sociali". Se la politica avesse destinato l'attenzione rivolta alla Fiat a tutto il mondo delle imprese italiane, oggi la condizione del paese sarebbe migliore, per competitività e solidarietà». © RIPRODUZIONE RISERVATADocument LAREP00020130319e93j0001s
Mps, Baldassarri torna in carcere dopo un solo giorno di libertà; Il gip accoglie la richiesta dei pm: poteva fuggireMAURIZIO BOLOGNI   607 words18 March 2013La RepubblicaLAREPItalianGruppo Editoriale L´Espresso Spa   FIRENZE - La libertà di Gianluca Baldassarri, ex capo area finanza di Mps coinvolto nell'inchiesta sulla Banca e finora unico arrestato,è durata una nottee poche ore. Scarcerato sabato dal penitenziario fiorentino di Sollicciano, è rientrato ieri pomeriggio a San Vittore dove era stato condotto la prima volta il 14 febbraio.Un nuovo ordine di custodia cautelare chiesto dai pm senesi e concesso dal gip di Siena, Ugo Bellini, ribadisce il «pericolo di fugae di inquinamento delle prove» del manager e sana il vizio di forma che aveva restituito a Baldassarri una libertà breve e tormentata: prima l'interrogatorio fiume di sabato pomeriggio, poi il rientro nel suo appartamento a Milano. Da qui, ieri pomeriggio, Baldassarri ha chiamato il suo difensore quando nel pomeriggio i finanzieri gli hanno comunicato il nuovo provvedimento. «Non ho neppure voglia di leggerlo» ha detto al telefono all'avvocato Filippo Dinacci, al quale è apparso «provato, oggettivamente prostrato per questo incomprensibile balletto». Il legale preannuncia il ricorso al tribunale del riesame.«Avevamo comunicatoa procura e gip che avrebbero trovato Baldassarri a casa a Milano, e qui era, prova che non ha alcuna intenzione di fuggire». Presto Baldassarri sarà probabilmente nuovamente trasferito da San Vittore a Sollicciano. La libertà è stata dunque una breve parentesi, dovuta ad un vizio di forma che il difensore di Baldassarri, Filippo Dinacci, ha fatto valere di fonte al gip di Siena. L'8 marzo il giudice Bellini aveva rinnovato la custodia cautelare concessa dal suo collega milanese il 16 febbraio, ma non aveva fissato l'interrogatorio di garanzia dell'indagato nei cinque giorni successivi. E così lo stesso gip, accogliendo l'eccezione presentata da Dinacci, venerdì sera aveva accolto la richiesta di scarcerazione di Baldassarri. I pm di Siena sono però corsi ai ripari e hanno subito presentato una nuova istanza di custodia cautelare, discussa sabato di fronte a Baldassarri libero e sulla quale il giudice si è riservato di decidere. Al gip sono bastate poche ore per ordinare un nuovo arresto di Baldassarri, concordando con i pm sul perdurare di pericolo di inquinamento di prove e di fuga, legato al fatto che il manager ha contatti, amicizie e disponibilità di immobili all'estero. E così Baldassarri è stato ricondotto a San Vittore.Il manager è accusato di associazione per delinquere, truffa, appropriazione indebita e turbativa di mercato. E' indicato come esponente della «banda del 5%», formata con alcuni suoi collaboratori e broker di una società milanese, che avrebbe fatto la cresta sui contratti finanziari di Mps. E soprattutto è ritenuto il regista del contratto Alexandria e delle successive ristrutturazioni con Nomura, che avrebbe fatto perdere a Mps 220 milioni di euro e non sarebbe stato correttamente comunicato alle autorità di vigilanza. Baldassarri non nega il suo ruolo, ma coinvolge i vertici della Banca. «Mi sono occupato in prima persona della ristrutturazione» ha detto in un interrogatorio davanti ai pm. «Ma ne ho sempre discusso con il direttore generale Antonio Vigni, al quale chiarivo i dettagli dell'operazione. Ne ho anche parlato, forse in due incontri, con il presidente Mussari». Baldassarri ammette anche una parte attiva in Santorini, l'altra operazione per cui gli attuali vertici della Banca, Alessandro Profumo e Fabrizio Viola, hanno avviato azione di responsabilità contro predecessori e banche.«Nasce tra il 2002 e il 2003 - ha detto Baldassarri ai magistrati - Mi sono occupato su mandato di De Bustis (l'allora direttore generale ndr) della costituzione del veicolo Santorini, della vendita della partecipazione San Paolo, del collar con Deutsche Bank».© RIPRODUZIONE RISERVATADocument LAREP00020130318e93i0004s
Ferak e Crt, stallo sul nome per il consiglio di Generali; FINANZARoberta Paolini   779 words18 March 2013La RepubblicaLAREPItalianGruppo Editoriale L´Espresso Spa   Effeti di nuovo in stallo. La settimana scorsa era atteso un cda del veicolo che custodisce il 2,15% di Generali per superare un impasse tra i soci, Ferak e Crt, che dura da mesi. Pareva si fosse arrivati alla convergenza sulla nomina di un consigliere super partes da far entrare nella lista di Mediobanca (il comitato nomine per le candidature è atteso per il 22 del mese, ma potrebbe slittare vista l'incertezza) per il rinnovo del cda del Leone, atteso a fine aprile. Un consigliere che fosse espressione dei veneti (al posto di Angelo Miglietta emanazione di Crt), ma che piacesse pure ai torinesi. Invece i due soci, come nei matrimoni in crisi, non riescono a trovare un punto di accordo. Ergo la riunione del consiglio è stata rimandata, forse a questa settimana. Forse. E a questo punto inizia a insinuarsi il dubbio. Ammettendo che Ferak e Crt si mettano d'accordo su un nome (forse una donna) non è detto, infatti, che questo riesca poi ad entrare nella lista di Mediobanca. Le liste del nuovo cda vanno infatti depositate 25 giorni prima l'assemblea degli azionisti del 30 aprile. Piazzetta Cuccia tirerà come sempre le fila. Si pensa ad un cda dimagrito di 13 membri, 11 spettano al listone di Mediobanca, 3 devono essere donne. Ma se si decidesse di presentare un consiglio con il minimo dei membri, e cioè 11, l'uomo di Effeti, ovvero di Ferak, potrebbe rimanere fuori dalla rosa dei nomi. Dalla partita Fonsai Unipol, come noto, i rapporti tra Meneguzzo e Mediobanca non sono idilliaci, anche se pare che gli angoli si stiano leggermente smussando. Detto questo: nulla esclude colpi scena dell'ultimo minuto. In questi mesi Meneguzzo ha dimostrato di non avere alcuna intenzione di mollare (anche perché Ferak tra partecipazioni dirette e indirette è di fatto il terzo azionista di Generali), spendendosi per riuscire a dirimere la faccenda, senza cedere un millimetro agli ex-amici, benché conviventi forzati in Effeti, di Torino. I legami che uniscono Trieste a Vicenza (passando per Treviso in Ferak ci sono come azionisti anche Andrea De Vido ed Enrico Marchi di Finint) sono stati a più riprese esaminati. Di quelli tra Generali e Palladio Finanziaria si è scritto molto. Dall'indagine interna promossa dal group Ceo di Generali Mario Greco era emerso che almeno un veicolo estero, in cui era presente come azionista il Leone, aveva acquistato titoli al portatore, 5 anni fa, emessi dalla Pfh1 (holding che ha la maggioranza di Palladio) in un'operazione di rafforzamento patrimoniale datata 2007. I titoli al portatore, tuttavia, possono passare continuamente di mano e comunque daranno diritto ad essere convertiti nel 24,5% del capitale della holding che controlla Palladio, solo nel 2017. L'altro legame che unisce Vicenza a Trieste è il fondo Veicapital, con una dotazione di mezzo miliardo di euro, che vede tra i suoi sottoscrittori oltre a Generali anche Intesa. Questo veicolo nasce con Palladio, ma è frutto della rilevazione da parte di Drago e Meneguzzo di parte del commitment di un fondo precedente, sempre di Generali, che non decollò mai: Valiance Infrastrutture. Nella mole di svalutazioni effettuata dal Leone nell'ultimo bilancio, il fondo di private equity dei vicentini è rimasto escluso, perché come ha detto il cfo Alberto Minali: "il fondo va bene". Più complessa è la situazione di Finint. I ragazzi d'oro della finanza di Conegliano erano legati al Leone anche da un'amicizia personale tra l'ex group ceo di Generali Giovanni Perissinotto ed Enrico Marchi. Ora si trovano a dover affrontare una serie di scadenze che potrebbero ridisegnare la presenza in uno dei loro asset più importanti: Save. Il 24 ottobre 2013 va a termine il patto parasociale in Agorà, scatola che sta sopra Marco Polo Holding che a sua volta detiene la maggioranza relativa dell'aeroporto di Venezia. Dentro ad Agorà, insieme a Finint e Morgan Stanley, ci sono pure le Generali: hanno il 33,5% del veicolo, vale a dire il 13,64% di Save. I patti parasociali prevedono o che Generali possa vendere a Finint la sua partecipazione o che venga deliberata la scissione parziale di Agorà in favore di Generali stessa. Per riprendersi il pacchetto del Leone, a Finint, con i corsi attuali di Save, servirebbero all'incirca 72 milioni. Poi c'è un'altra scadenza. A inizio 2014 va in rimborso il bond convertibile (50 milioni di euro), sottoscritto sempre da Generali, che la compagnia con buona probabilità non intende convertire. Posto che il Leone è già azionista del gruppo di Conegliano con un 10% del capitale.Document LAREP00020130318e93i0001f
Unicredit fa pulizia di bilancio e torna alla cedola; Banco Popolare, maxi perdita da un miliardo per la svalutazione di Agos e creditiANDREA GRECO VITTORIA PULEDDA   533 words16 March 2013La RepubblicaLAREPItalianGruppo Editoriale L´Espresso Spa   MILANO - Come atteso Unicredit ripulisce l'attivo, con 2,1 miliardi di coperture extra che portano il quarto trimestre 2012 in rosso per 553 milioni. Pesano gli accantonamenti per perdite su crediti esplosi a 4,6 miliardi (più del triplo di un anno prima), solo in parte bilanciati da 2 miliardi di affrancamento di avviamenti.Ma il gruppo si puntella sui mercati mitteleuropei, e rivede l'utile di bilancio e la cedola: 865 milioni di profitti (da perdite di 9,2 miliardi), dopo ricavi stabili a 25 miliardi e un Mol a 10,1 miliardi (+5%). Cedola di 9 centesimi.«Siamo molto più forti di un anno fa - ha detto l'ad Federico Ghizzoni - e guardiamo con fiducia alle sfide 2013». Ma Piazza Cordusio farà slittare gli obiettivi del Piano 2015: «Date le attuali difficoltà del contesto macro gli obiettivi finanziari del Piano strategico saranno rivisti». La revisione comporta per il margine di interesse «una tendenza al ribasso sul 2012», per gli accantonamenti «un leggero calo, grazie al miglioramento prudenziale della copertura effettuato», e per i costi «nuove iniziative con obiettivo minimo di confermare i costi 2012». Per il patrimonio infine «un minimo del 9%». Il Core tier 1 di gruppo 2012 è salito di 17 punti base al 10,84%, per la riduzione degli attivi rischiosi. Ghizzoni non ha detto quando allenterà gli obiettivi: «Non ha senso fare un altro piano ora: c'è troppa volatilità. In Italia c'erano condizioni per ripartire, ma l'incertezza politica blocca tutto». La banca ha anche rinviato il rimborso dei prestiti agevolati Bce.Dopo un anno di trattative c'è poi la buona notizia che 2,5 miliardi della "dote tedesca" di Hvb torneranno alla casa madre.Unicredit Bank Ag, dopo «un'annata eccellente», distribuirà riserve per 1 miliardo e 1,5 miliardi di cedole. È un quinto dei 12,5 miliardi versati cash per comprare Hvb, e inchiavardati a Monaco per il veto dei regolatori locali, dotando la filiale di «un Core tier 1 straordinariamente elevato». In parallelo ci sono i tagli prospettati in Austria (200)e Germania (800). Nel 2012 oltre 4mila dipendenti hanno lasciato Unicredit: 1.500 in Italia, dove saranno però assunti 500 giovani.Note tutte dolenti invece per Banco popolare, che ha chiuso il 2012 con un rosso che sfiora il miliardo (perdita limitata a 627 milioni tolta la fair value option contabile legata al rating). A pesare come macigni sono, come noto, la svalutazione della quota in Agos Ducato per 400 milioni (la società di credito al consumo è in condominio con Credit Agricole, l'ad del Banco ieri ha detto: «Basta liti») e le rettifiche di crediti per ottemperare i parametri prudenziali chiesti ("suggeriti", riporta la nota) da Bankitalia. Le rettifiche nel solo quarto trimestre sono di 683 milioni, portando il totale a 1.284 milioni. Il costo del credito veronese è salito a 133 punti base. L'ad Pier Francesco Saviotti ha però ribadito la forza patrimioniale del Banco, con un Core tier 1 del 10,1%.© RIPRODUZIONE RISERVATADocument LAREP00020130316e93g0001q
"Banche in rosso, niente bonus e dividendi" la scure di via Nazionale sugli istituti di credito; La vigilanza Bankitalia: la recessione prosegue, necessari ulteriori sforzi. Nel mirino chi ha chiuso in perdita il 2012ELENA POLIDORI   447 words15 March 2013La RepubblicaLAREPItalianGruppo Editoriale L´Espresso Spa   ROMA - Altolà della Banca d'Italia alle aziende di credito: chi chiude il bilancio 2012 in rosso, non può elargire bonus ai manager né distribuire dividendi. Il nuovo stop è contenuto in una circolare della Vigilanza in cui si consiglia anche agli istituti, visto che la recessione continua, «di adeguare le rettifiche di valore sui crediti al contesto economico attuale e futuro».Letteralmente: a chi ha i bilanci in perdita è fatto divieto di «riconoscere o pagare bonus a valere sui risultati 2012 ai componenti degli organi con funzione di supervisione strategica e di gestione, al direttore generale, nonchè ad altro personale più rilevante la cui remunerazione variabile sia esclusivamente o prevalentemente collegata ad obiettivi riferiti all'intera azienda». E più avanti: «Si ricorda, per quanto ovvio, che la contrazione o l'azzeramento dei bonus non dovranno essere aggirati attraverso impropri aumenti della componente fissa o di quella variabile negli anni successivi». Chi chiude in rosso dovrà anche «evitare di distribuire dividendi».La nota di Via Nazionale arriva dopo una serie di richiami del governatore Ignazio Visco e si inserisce in un clima di generale protesta verso premi e buonuscite d'oro. In Svizzera, per esempio, è passato un referendum popolare contro i maxi stipendi: nel paese, Ubs annuncia bonus milionari nonostante un 2012 di tagli per 10 mila posti. Negli Usa, le maggiori banche d'investimento stringono sui bonus, alle prese come sono con deboli performance, regole più stringentie grande pressing delle autorità. In Italia, oltre al no per dividendi e bonus, via Nazionale già da tempo ha inviato gli ispettori nei primi 20 gruppi, per consigliare o imporre rettifiche di valore nei crediti e negli asset, in modo da adeguarli alla realtà economica. «Il prolungarsi della recessione economica e l'incertezza sulle prospettive di ripresa della domanda interna», si legge nella nota di Vigilanza, richiedono «un ulteriore sforzo alle banche, chiamate ora anche a rafforzare i presidi a fronte del deterioramento della qualità delle attività detenute. È necessario che le banche adeguino le rettifiche di valore complessive sui crediti all'evoluzione presente e prospettica del contesto economico».Al momento sono pochi i gruppi che hanno già presentato i propri conti. Si sa però che Banca popolare del'Emilia Romagna chiude con un risultato consolidato 2012 in negativo per 32 milioni; Banco Popolare ha annunciato una perdita di 330 milioni. Negativo sarà anche Mps. Ubi e IntesaSanpaolo chiudono invece in attivo. A breve i risultati degli altri istituti. © RIPRODUZIONE RISERVATADocument LAREP00020130315e93f0001z
Intesa Sanpaolo, trimestre in rosso ma cedola invariata; I contia.gr.   416 words13 March 2013La RepubblicaLAREPItalianGruppo Editoriale L´Espresso Spa   MILANO - Intesa Sanpaolo supera la prova del bilancio. Nonostante il rosso del quarto trimestre (-83 milioni) la maggiore banca italiana torna all'utile netto (1,6 miliardi) e oltre metà (5 centesimi ad azione), lo conferma ai dividendi. In Borsa l'azione ha chiuso a 1,26 euro (+0,40%), tra i pochi bancari europei in denaro. «Siamo senza dubbio più forti rispetto a un anno fa - ha detto l'ad Enrico Cucchiani -. Il risultato operativo 2012 è il migliore degli ultimi cinque anni». Anche per il 2013 il manager ha detto di poter confermare «almeno i dividendi attuali, con una strategia molto prudente di accantonamenti e gestione liquidità». Il quarto trimestre chiude con interessi netti in calo (-14,2% da un anno prima), e questo per gli osservatori è il dato che rivela come il volano tra crediti e Italia sia inceppato. Le commissioni sono in rialzo a 1,48 miliardi, come forte è il risultato del trading (682 milioni), metà causa plusvalenza per lo smantellamento di parte delle coperture sui tassi (una mossa di tesoreria che da cinque anni ripara dalla caduta dell'Euribor). I costi operativi risentono di 99 milioni di oneri di incentivazione e integrazione e salgono a 2,29 miliardi (su base annua calano del 2,5%). Anche il fardello crediti non pesa: accantonamenti e rettifiche calano a 1,7 miliardi (da 2,5 miliardi l'anno prima); malgrado nel 2012 le sofferenze siano salite da 9 a 11,5 miliardi, il grado di copertura è al 61%, ben sopra la media paese. L'ispezione Bankitalia a riguardo «ha attestato che siamo in buona salute, con aggiustamenti richiesti per solo 6 milioni», ha detto Cucchiani. Le note negative sono la svalutazione di Telco per 107 milioni, e le perdite nelle controllate in Ucraina (77 milioni) e Ungheria (279 milioni) per le cattive condizioni di quei paesi. Il patrimonio di gruppo aumenta nell'esercizio di 110 punti base, con un Core tier 1 all'11,2% e attività liquide per 115 miliardi, in ulteriore crescita. La banca ha convocato il 22 aprile l'assemblea per bilancio e rinnovo del doppio consiglio. E Compagnia di San Paolo, primo socio col 9,7%, ha comunicato i sei candidati al Cds: tre conferme (Franco Carbonato, Pietro Garibaldi, Giulio Lubatti) e i nuovi Giuseppe Berta, Beatrice Ramasco e Monica Schirardi. Lunedì l'ente Cariplo aggiungerà quattro nomi, guidati da Giovanni Bazoli. © RIPRODUZIONE RISERVATADocument LAREP00020130313e93d0002g
Mps, allerta sicurezza a Siena blindato il Palazzo di Giustizia; Così la banda del 5% riciclava e nascondeva le proveANDREA GRECO FRANCESCO VIVIANO   692 words11 March 2013La RepubblicaLAREPItalianGruppo Editoriale L´Espresso Spa   SIENA - Il palazzo di giustizia di Siena è "a grande rischio". Rischio attentato. La segnalazione proviene dai servizi segreti dell'Aisi, ed è stata subito smistata ai vertici della Procura e ai magistrati che indagano sulla banca. La segnalazione è stata allargata a un altro palazzo di giustizia della Toscana. Così da ieri attorno all'arcigna costruzione realizzata da Pierluigi Spadolini è in allestimento una cintura di sicurezza, rafforzando i sistemi di vigilanza esterna ed interna nel quale sono impegnati carabinieri, poliziotti e Gdf. L'episodio testimonia la grandissima tensione che soffoca la città murata, dopo il suicidio di David Rossi, capo comunicazione Mps che mercoledì scorso s'è gettato dalla finestra del suo ufficio. Tuttavia le indagini non si fermano, e si arricchiscono di nuovi sviluppi. Insieme ai filoni sulla passata gestione Mps vanno chiarite le circostanze della fine di Rossi, comprese le pressioni professionali che potrebbero averlo segnato. Ieri c'è stata conferma che Nomura ha presentato un ricorso a Londra contro Mps, proprio lo stesso 1° marzo in cui il cda senese inoltrava al Tribunale di Firenze una richiesta di danni da 700 milioni contro la banca, controparte nella contestata operazione Alexandria. E il management Mps, letta l'anticipazione sul Sole 24 Ore e La Nazione, fece anche un esposto per fuga di notizie, perché adire per primi l'azione legale può dare notevoli vantaggi in termini di scelta del foro. Gli inquirenti a metà settimana attendono i tabulati telefonici per individuare le "talpe" dei due quotidiani: sembra che Rossi non ne sapesse nulla, mentre i vertici di Mps hanno negato ogni ruolo, né paiono utili le perquisizioni ai consiglieri Gorgoni e Briamonte.E mentre Nomura chiede che "il tribunale inglese certifichi chei propri contratti derivati con Mps sono validi", affiorano dagli ultimi atti depositatia Siena dettagli sulle anomalie del "Cdo squared" costato carissimo ai senesi. Raffaele Ricci, manager di Dresdner dal 2000 al 2006, e di Nomura dal 2009, fu due volte controparte del capo della finanza Mps Gianluca Baldassarri su Alexandria. Nel suo interrogatorio l'8 febbraio spiega come inizialmente Nomura (nel 2009) dovesse soltanto "ripulire" il veicolo di investimento in Cdo, mentre l'acquisto di Btp 2034 doveva passare da Jp Morgan. Ma la banca Usa si tirò indietro, così «facemmo un'operazione a quattro gambe», spiega Ricci.Nomura si accollava «il costo della ristrutturazione Alexandria di 220 milioni, poi abbiamo creato un collegamento negoziale affinché il costo venisse a noi riconosciuto tramite l'operazione sui Btp, che di conseguenza sarebbero stati conclusi a prezzi fuori mercato». Proprio la mancata comunicazione di quel "collegamento" ha originato le accuse di ostacolo alla vigilanza per gli ex vertici Mps. E quando Ricci chiese ai senesi di invitare anche i loro revisori di Kpmg all'ormai famosa telefonata tra Mussari e il capo di Nomura Sayeed, Baldassarri gli disse che «Kpmg non era disponibile a farlo, ma che ci avrebbe pensato lui a protocollare quel contratto». Tanto bene, lo protocollò, che rimase segreto fino all'ottobre 2012, nella cassaforte di Vigni ignota per un anno al suo successore Fabrizio Viola.Sempre in quelle carte ci sono pesanti indizi del riciclaggio di fondi personali di Baldassarri: con una segnalazione di vigilanza all'Uif della Banca d'Italia, il 9 maggio 2012, la fiduciaria Galvani di Bologna informava di alcune operazioni del suo cliente, nella categoria "Riciclaggio", e con valutazione "Alto". «Il cliente, con rapporto ultradecennale, si è limitato a investire con varie modalità le attività rimpatriate con lo scudo fiscale 2009». Tra questi fondi ci sono 6,4 milioni di polizze assicurative in Svizzera. Forse per questo il gip di Siena, motivando la conferma degli arresti in carcere per Baldassarri, cita una nota del 4 marzo dell'autorità elvetica, in cui «Baldassarri risulta segnalato in via amministrativa e indagato per riciclaggio, essendovi indizi che questi abbia depositato o fatto transitare denaro provento di reato su banche svizzere».A febbraio già una ventina di milioni dell'ex manager furono sequestrate dai pm nella fiduciaria Galvani. © RIPRODUZIONE RISERVATADocument LAREP00020130311e93b00054Search Summary Text   DateIn the last 2 years   SourceLa Repubblica (Italian Language)   AuthorAll Authors   CompanyBanca Monte dei Paschi di Siena SpA Or UniCredit SpA Or Mediobanca SpA Or Intesa Sanpaolo SpA   SubjectAll Subjects   IndustryAll Industries   RegionAll Regions   LanguageAll Languages   Results Found607   Timestamp10 April 2014 2:04 PM   Page 163 of 163     © 2014 Factiva, Inc.  All rights reserved.  Page 1     © 2014 Factiva, Inc.  All rights reserved.